Dzień dobry. Mam na imię Jacek i będę Twoim przewodnikiem po tym kursie. Nie bój się! To będzie dość krótki kurs i dowiesz się raczej o tym, czego nie wiesz i gdzie szukać dalej wiedzy.

O czym jest ten kurs?
Przygotowaliśmy ten kurs dla osób, które zostały koordynatorami do spraw dostępności i nie wiedzą, od czego zacząć. Doskonale znamy sytuacje, gdy zupełnie znienacka dostajesz nową funkcję, a w ogóle się na tym nie znasz.
Dostępność to rozległy temat, trudny do ogarnięcia od razu. I wcale nie musisz go ogarniać od razu. Zbudowaliśmy podjazd do tej bariery wejścia, o którą się potykają lub wręcz rozbijają nowicjusze.
Przejście całego kursu zajmie Ci około godziny, a na końcu czeka na Ciebie odznaka. A jak się zajarasz dostępnością, to daj nam znać, żebyśmy się też ucieszyli.

Czego się dowiesz z tego kursu?
To będzie wiedza zupełnie podstawowa, ale niezbędna Ci, jeżeli pełnisz funkcję koordynatora do spraw dostępności. Odpowiem Ci na następujące pytania:
jakie zadania ma koordynator do spraw dostępności
jakie są obszary dostępności, o które trzeba zadbać
kim są osoby ze szczególnymi potrzebami
od czego zacząć prawdziwą pracę
czym jest deklaracja dostępności
czym jest plan wdrażania dostępności
jak monitorować zwiększanie dostępności

Jakie są twoje zadania?
Ustawa o zapewnianiu dostępności osobom ze szczególnymi potrzebami wskazuje na 3 główne zadania:
1. Wsparcie osób ze szczególnymi potrzebami w dostępie do usług
2. Przygotowanie i koordynacja wdrożenia planu działania na rzecz poprawy zapewniania dostępności osobom ze szczególnymi potrzebami.
3. Monitorowanie działalności podmiotuw zakresie zapewniania dostępności osobom ze szczególnymi potrzebami.

Kim są osoby ze szczególnymi potrzebami
W pewnym sensie jesteś teraz rzeczniczką lub rzecznikiem tych osób. Tylko kim jest te osoba ze szczególnymi potrzebami? Ustawa definiuje ją jako:
osobę, która ze względu na swoje cechy zewnętrzne lub wewnętrzne, albo ze względu na okoliczności, w których się znajduje, musi podjąć dodatkowe działania lub zastosować dodatkowe środki w celu przezwyciężenia bariery, aby uczestniczyć w różnych sferach życia na zasadzie równości z innymi osobami.
To długa i zawiła definicja, więc lepiej pokażę Ci to na przykładach. Tym bardziej, że napewno kojarzy Ci się tylko osoba z niepełnosprawnością. To nie do końca jest prawda.

Osoba poruszająca się na wózku, która nie może się dostać do budynku. Pojawiła się bariera architektoniczna, którą trzeba pokonać i Twoim zadaniem jest się pozbyć tej bariery.

Osoba głucha, która nie może się porozumieć z urzędnikiem. Ta osoba zna język migowy, a nie zna polskiego. Z kolei urzędnik zna język polski, a nie zna migowego. Twoim zadaniem jest pomoc w tym, żeby się dogadali.

Uchodźca z Ukrainy, który nie rozumie procedury napisanej po polsku. Tu sytuacja jest podobna, jak w przypadku osoby głuchej i rozwiązać ją można w podobny sposób - za pomocą tłumaczenia.

Seniorka, która nie może wejść po schodach na piętro bez odpoczynku. Możesz się zastanowić, czy na półpiętrach nie warto byłoby rozstawić krzeseł. A może winda...

Dziecko, które nie może dosięgnąć do przycisku dzwonka. Tak naprawdę to tylko symbol. Musisz pamiętać, że nie każdy ma 180 centymetrów wzrostu jak ja.

Kobieta w ciąży, która nie może długo stać w kolejce. Podobnie jak senior, także chciałaby posiedzieć podczas oczekiwania na załatwienie sprawy.

Osoba słabowidząca, która nie może odczytać pisma napisanego maleńką czcionką. Coś z tym trzeba zrobić, bo z małą czcionką problemy mogą mieć wszyscy. Teraz jednak rozwiąż problem tej konkretnej osoby.

Kurier z dużą i ciężką przesyłką, którą musi dostarczyć na 2 piętro. To też jest osoba ze szczególną potrzebą, chociaż wynika ona nie ze stanu fizycznego kuriera, ale z ciężaru przesyłki. I to jest szczególna potrzeba wynikająca z okoliczności.

Co zrobić na samym początku?
Sprawdź, czy informacje o Tobie są na stronie internetowej. Powinny się tam znaleźć wraz z danymi kontaktowymi oraz informacją o Twojej funkcji.
Możesz się zgłosić do wykazu koordynatorów prowadzonego przez Ministerstfo Funduszy i Polityki Regionalnej. To nie jest obowiązkowe, ale będziesz wiedzieć, co się dzieje. https://www.funduszeeuropejskie.gov.pl/strony/o-funduszach/fundusze-europejskie-bez-barier/dostepnosc-plus/koordynatorzy-dostepnosci/zglos-koordynatora/
Zachęcam Cię także do korzystania z grupy na Facebooku "

Minimalne wymagania
Ustawa wskazuje na 3 rodzaje dostępności i minimalne wymagania służące ich zapewnieniu:
dostępność architektoniczna
dostępność cyfrowa
dostępność informacyjno-komunikacyjna



Dostępność architektoniczna
a) zapewnienie wolnych od barier poziomych i pionowych przestrzeni komunikacyjnych budynków,
b) instalację urządzeń lub zastosowanie środków technicznych i rozwiązań architektonicznych w budynku, które umożliwiają dostęp do wszystkich pomieszczeń, z wyłączeniem pomieszczeń technicznych,
c) zapewnienie informacji na temat rozkładu pomieszczeń w budynku, co najmniej w sposób wizualny i dotykowy lub głosowy,
d) zapewnienie wstępu do budynku osobie korzystającej z psa asystującego
e) zapewnienie osobom ze szczególnymi potrzebami możliwości ewakuacji lub ich uratowania w inny sposób;

Dostępność cyfrowa
deklaracja dostępności
osoba odpowiedzialna za dostępność cyfrową
uzupełnianie wykazu stron internetowych i aplikacji mobilnych

Dostępność informacyjno-komunikacyjna
a) obsługę z wykorzystaniem środków wspierających komunikowanie się, o których mowa w art. 3 pkt 5 ustawy 
z dnia 19 sierpnia 2011 r. o języku migowym i innych środkach komunikowania się (Dz. U. z 2017 r. poz. 1824), 
lub przez wykorzystanie zdalnego dostępu online do usługi tłumacza przez strony internetowe i aplikacje,
b) instalację urządzeń lub innych środków technicznych do obsługi osób słabosłyszących, w szczególności pętli 
indukcyjnych, systemów FM lub urządzeń opartych o inne technologie, których celem jest wspomaganie 
słyszenia,
c) zapewnienie na stronie internetowej danego podmiotu informacji o zakresie jego działalności – w postaci elektronicznego pliku zawierającego tekst odczytywalny maszynowo, nagrania treści w polskim języku migowym 
oraz informacji w tekście łatwym do czytania,
d) zapewnienie, na wniosek osoby ze szczególnymi potrzebami, komunikacji z podmiotem publicznym w formie 
określonej w tym wniosku.


Plan
3. Plan działania, o którym mowa w ust. 2 pkt 2, obejmuje w szczególności analizę stanu zapewnienia dostępności 
osobom ze szczególnymi potrzebami przez podmiot, o którym mowa w ust. 1, oraz planowane działania w zakresie poprawy realizacji zadań w zakresie dostępności przez ten podmiot.
publikacja na stronie internetowej


Monitorowanie

Postępowanie skargowe
postępowanie na podstawie UDC
postępowanie na podstawie UZD

