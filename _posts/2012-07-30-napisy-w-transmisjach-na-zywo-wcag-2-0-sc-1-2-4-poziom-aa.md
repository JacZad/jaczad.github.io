---
id: 42
title: 'Napisy w transmisjach na żywo (WCAG 2.0 SC 1.2.4, poziom AA)'
date: '2012-07-30T12:51:00+02:00'
layout: post
guid: 'http://informaton.pl/?p=42'
permalink: /2012/07/30/napisy-w-transmisjach-na-zywo-wcag-2-0-sc-1-2-4-poziom-aa/
restapi_import_id:
    - 5ca8405547793
categories:
    - artykuły
tags:
    - audio
    - multimedia
    - podpisy
    - wideo
---

Wcześniejsze kryteria sukcesu ([SC 1.2.1](http://informaton.pl/?p=24), [SC 1.2.2](http://informaton.pl/?p=33) i [SC 1.2.3](http://informaton.pl/?p=36)) dotyczyły nagrań już sporządzonych i umieszczonych gdzieś na serwerach. Jednak dostępność dotyczy także transmisji na żywo.

Kryterium sukcesu 1.2.4 nakazuje, by ścieżkę dźwiękową na bieżąco transkrybować i publikować w sposób zsynchronizowany z transmisją na żywo. Skorzystają z tego:

- użytkownicy niesłyszący i słabosłyszący, którzy będą mogli śledzić przebieg wydarzenia na równi z innymi użytkownikami;
- użytkownicy, którzy z różnych powodów nie mogą odsłuchać transmisji.

### Zasada ogólna

Każda transmisja zawierająca ścieżkę dźwiękową (samodzielną lub wraz z obrazem) powinna być na bieżąco uzupełniana o treść tekstową, która będzie możliwa do odczytania przez osoby nie słyszące. W praktyce oznacza to, że ktoś na bieżąco wpisuje do strumienia multimedialnego to, co słychać w transmisji. Oprócz wpisywania samych wypowiedzi, powinny tam znaleźć się informacje dodatkowe, opisujące zdarzenia akustyczne, na przykład oklaski, śmiech, strzały itp. W transkrypcji mowy można wspierać się oprogramowaniem speech-to-text, które rozpoznaje mowę i zamienia ją na tekst.