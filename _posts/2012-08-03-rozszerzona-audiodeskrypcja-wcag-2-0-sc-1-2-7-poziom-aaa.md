---
id: 64
title: 'Rozszerzona audiodeskrypcja (WCAG 2.0 SC 1.2.7, poziom AAA)'
date: '2012-08-03T16:06:00+02:00'
layout: post
guid: 'http://informaton.pl/?p=64'
permalink: /2012/08/03/rozszerzona-audiodeskrypcja-wcag-2-0-sc-1-2-7-poziom-aaa/
restapi_import_id:
    - 5ca8405547793
categories:
    - artykuły
tags:
    - animacja
    - audiodeskrypcja
    - multimedia
    - wideo
---

Jak sobie poradzić z filmem, do którego trzeba dodać ścieżkę z audiodeskrypcją, a nie ma na to miejsca? Przecież w [przykładowych filmach z audiodeskrypcją](http://informaton.pl/?p=60) widać, że czasem lektorowi trudno się wyrobić. Odpowiedzią jest rozszerzona audiodeskrypcja.

Kryterium sukcesu 1.2.7 podpowiada, jak sobie poradzić z audiodeskrypcją w filmach, gdzie ścieżka dialogowa jest gęsta. Standardowa audiodeskrypcja musi być upychana pomiędzy dialogi i czasem część informacji może umknąć. Można wówczas zastosować rozszerzoną audiodeskrypcję. W praktyce oznaczato, że film jest wstrzymywany na czas niezbędny do wprowadzenia opisu lektorskiego. Taka sytuacja może zajść w wypadku wykładu, gdy wykładowca mówi w sposób ciągły, jednocześnie demonstrując doświadczenia. W takim nagraniu trzeba zatrzymywać odtwarzanie (stopklatka) i wmontować audiodeskrypcję i ponownie uruchomić odtwarzanie. Z takiego rozwiązania skorzystają:

- użytkownicy niewidzący i słabowidzący;
- użytkownicy małych ekranów.

Rozszerzona audiodeskrypcja jest obowiązkowa tylko na najwyższym poziomie dostępności (AAA), ale czasem bez niej publikowanie treści jest niemożliwe lub mało sensowne.