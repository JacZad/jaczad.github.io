---
id: 129
title: 'Minimalny kontrast (WCAG 2.0 SC 1.4.3, poziom AA)'
date: '2012-08-16T10:06:00+02:00'
layout: post
guid: 'http://informaton.pl/?p=129'
permalink: /2012/08/16/minimalny-kontrast-wcag-2-0-sc-1-4-3-poziom-aa/
restapi_import_id:
    - 5ca8405547793
categories:
    - artykuły
tags:
    - daltonizm
    - grafika
    - kolor
    - kontrast
    - tekst
    - wzrok
---

Odpowiedni kontrast pomiędzy tekstem a tłem ogromnie ułatwia, a niektórym wręcz umożliwia odczytanie informacji. Warto zatem, by taki kontrast był zachowany przy przygotowywaniu treści w Internecie. Tylko jak określić, czy kontrast jest odpowiedni?

Kryterium sukcesu 1.4.3 określa minimalny kontrast pomiędzy kolorem tekstu a tłem na 4,5:1, przy czym dotyczy to zarówno tekstu tworzonego w sposób jawny, jak i tego umieszczanego w grafikach. Wyjątek uczyniono dla logotypów i oznaczeń firmowych (ale nie dla całej tożsamości graficznej) oraz dla informacji nieistotnej (na przykład przypadkowych tekstów na fotografiach). Dla tekstów pisanych powiększoną czcionką kontrast może być mniejszy i powinien wynosić przynajmniej 3:1. Skorzystają z tego:

- użytkownicy słabowidzący,
- daltoniści,
- seniorzy,
- użytkownicy drukujący treści internetowe,
- użytkownicy małych i monochromatycznych wyświetlaczy.

Liczbowo podany kontrast niewiele mówi. Można jednak powiedzieć, że minimalny kontrast (biały na białym) wynosi 1:1, zaś maksymalny (czarny na białym) wynosi 21:1. W praktyce oznacza to stosunek składowych luminancji dwóch kolorów, wyliczanych na podstawie składowych RGB (red, green, blue). A tutaj można zobaczyć [wzór na obliczenie kontrastu](http://www.w3.org/WAI/GL/2006/07/mathml-exp/luminosity-contrast-ratio.xml). Wzór wyświetli się prawidłowo w przeglądarkach interpretujących MatHML, ale w innych także da się odczytać. jest to wzór dosyć skomplikowany, ale na szczęście nie trzeba się nim posługiwać bezpośrednio. Powstało sporo narzędzi ułatwiających ocenę kontrastu, ułatwiających pracę webmasterom.