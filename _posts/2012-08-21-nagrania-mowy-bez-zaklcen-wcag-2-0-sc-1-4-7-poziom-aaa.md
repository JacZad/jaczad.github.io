---
id: 157
title: 'Nagrania mowy bez zakłóceń (WCAG 2.0 SC 1.4.7, poziom AAA)'
date: '2012-08-21T09:00:26+02:00'
layout: post
guid: 'http://informaton.pl/?p=157'
permalink: /2012/08/21/nagrania-mowy-bez-zaklcen-wcag-2-0-sc-1-4-7-poziom-aaa/
restapi_import_id:
    - 5ca8405547793
categories:
    - artykuły
tags:
    - audio
    - dźwięk
    - kontrast
    - multimedia
    - słuch
    - wideo
---

Odpowiedni kontrast to nie tylko obraz, ale także nagrania dźwiękowe. Wszelkiego rodzaju wystąpienia, audycje, wykłady, wywiady i inne nagrania zawierające mowę powinny zachować odpowiedni odstęp głośności od tła.

Kryterium sukcesu 1.4.7 dotyczy nagrań dźwiękowych (także zawartych w nagraniach audiowizualnych), w którym główną informacją jest mowa. Takie nagrania nie powinny w ogóle zawierać tła dźwiękowego lub dawać możliwość jego wyłączenia. Jeżeli zaś już takie tło w nagraniu się pojawia, to jego głośność powinna być niższa od mowy o przynajmniej 20 decybeli, co w praktyce oznacza, że powinno być czterokrotnie cichsze. Zasada ta nie dotyczy mowy użytej jako formy ekspresji artystycznej (na przykład w muzyce rap) oraz w różnego rodzaju jinglach i logach dźwiękowych. Z takiego rozwiązania skorzystają:

- użytkownicy słabosłyszący,
- seniorzy,
- każdy użytkownik słuchający nagrania w trudnych warunkach, na przykład w autobusie.

Problem zakłóceń w nagraniach mowy dotyczy osób mających ograniczoną możliwość oddzielenia sygnałów mowy i tła. Wbrew pozorom jest to bardzo duża grupa odbiorców. Tymczasem w wielu stacjach radiowych i podcastach używa się podkładu dźwiękowego, który z jednej strony ma uatrakcyjnić odbiór, a z drugiej – zamaskować ewentualne braki techniczne nagrania. Muzyka puszczana w tle stanowi szum nakładany na podstawową informację i tak należy ją traktować.

Zasada odpowiedniego kontrastu &lt;strongnie dotyczy utworów muzycznych, nawet jeżeli piosenki zawierają fragmenty recytowane. Natomiast dotyczy poezji i prozy, w której dołączono podkład dźwiękowy. W szczególności zaś dotyczy nagrań, gdzie treść przekazywana mową jest kluczowa, na przykład wykładów i przemówień. W takiej sytuacji najlepiej w ogóle zrezygnować z jakiegokolwiek podkładu, a naturalny (gwar na sali, szum urządzeń) wyeliminować za pomocą specjalnych filtrów.