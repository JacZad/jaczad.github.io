---
id: 168
title: 'Nigdy nie stosuj obrazu tekstu zamiast tekstu (WCAG 2.0 SC 1.4.9, poziom AAA)'
date: '2012-08-24T08:28:00+02:00'
layout: post
guid: 'http://informaton.pl/?p=168'
permalink: /2012/08/24/nigdy-nie-stosuj-obrazu-tekstu-zamiast-tekstu-wcag-2-0-sc-1-4-9-poziom-aaa/
restapi_import_id:
    - 5ca8405547793
categories:
    - artykuły
tags:
    - czcionki
    - dokumenty
    - grafika
    - kolor
    - kontrast
    - niewidomi
    - powiększenie
    - prezentacja
    - wzrok
---

Chcąc być w pełni dostępnym należy stosować bardziej wyśrubowane normy. Dlatego na najwyższym poziomie dostępności w ogóle nie wolno używać tekstu umieszczonego w grafice.

Kryterium sukcesu 1.4.9 zabrania stosowania tekstu umieszczonego w grafice. Wyjątkiem jest jedynie sytuacja, gdy tekst stanowi wyłącznie element ozdobny lub gdy układ tekstu jest kluczowy. Na przestrzeganiu tej zasady skorzystają:

- użytkownicy słabowidzący,
- użytkownicy przeglądarek z wyłączonym ładowaniem grafiki,
- użytkownicy przetwarzający informacje do innych form,
- użytkownicy wolnych łączy internetowych.

Jest to rozszerzenie [kryterium sukcesu 1.4.5](http://informaton.pl/?p=150), które dopuszczało możliwość odpowiedniego oprogramowania grafiki, by można było powiększać czcionki i zmieniać kolorystykę. Tutaj takie rozwiązanie nie jest już dopuszczalne. Nie dopuszcza się też wyjątków dla znaków firmowych, a zatem nazwy firmy Sony nie można już zastąpić grafiką z ich logotypem.

Czasem jednak tekst umieszczony na obrazie musi znajdować się w konkretnym miejscu i być odpowiednio sformatowany i ta informacja jest kluczowa dla odbioru informacji. W takim wypadku WCAG dopuszcza publikowanie grafik, na których znajduje się tekst i nie jest to naruszeniem zasad dostępności. Do takich materiałów należą między innymi mapy, grafy, schematy i podobne elementy. Zawsze jednak należy się zastanowić, czy nie da się takich informacji zaprezentować w inny sposób, który będzie bardziej dostępny.