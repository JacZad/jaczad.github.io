---
id: 221
title: 'Czy piszesz prostym językiem?'
date: '2012-09-07T09:17:00+02:00'
layout: post
guid: 'http://informaton.pl/?p=221'
permalink: /2012/09/07/czy-piszesz-prostym-jezykiem/
restapi_import_id:
    - 5ca8405547793
publicize_linkedin_url:
    - ''
publicize_twitter_user:
    - jaczad
categories:
    - artykuły
tags:
    - easy-to-read
    - język
    - narzędzia
    - tekst
---

Dotarcie do szerokiego kręgu odbiorców zobowiązuje do pisania prostym językiem. Czasem język trzeba upraszczać jeszcze bardziej, by dotarł do osób słabo wykształconych, słabo znających język polski, w tym głuchych. Skąd jednak wiadomo, że język jest prosty lub trudny?  
  
Dla języka angielskiego powstało sporo algorytmów, które potrafią oszacować poziom trudności języka. Dla języka polskiego spotkałem takie rozwiązanie całkiem niedawno i z przyjemnością je prezentuję. Jest to [Logios](http://www.logios.pl/), którego działanie jest tak proste, jak to tylko możliwe. Mamy bowiem pole edycyjne w które należy wkleić tekst pozbawiony formatowania i tytułów. Potem tylko kliknięcie na przycisk obliczania wskaźnika i otrzymujemy wynik. Im wynik jest wyższy, tym tekst jest trudniejszy.

Wskaźniki liczbowe odniesione są także do polskiego systemu edukacji, więc można od razu sprawdzić, czy tekst będzie zrozumiały dla ucznia szkoły podstawowej, licealisty, studenta, czy może do jego przeczytania przydałby się doktorat. Warto potestować to narzędzie, by sprawdzić swoje własne teksty, czy są w stanie dotrzeć do odbiorców w każdym wieku i z każdym wykształceniem. Ja sprawdziłem ten tekst i otrzymałem wynik 9-10, a zatem poziom zalecany do komunikacji publicznej. Za to inny miał wskaźnik aż 18, co oznacza że jest trudny w odbiorze. Muszę nad tym popracować.