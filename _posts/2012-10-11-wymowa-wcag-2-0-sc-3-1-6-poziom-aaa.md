---
id: 305
title: 'Wymowa (WCAG 2.0 SC 3.1.6, poziom AAA)'
date: '2012-10-11T08:30:00+02:00'
layout: post
guid: 'http://informaton.pl/?p=305'
permalink: /2012/10/11/wymowa-wcag-2-0-sc-3-1-6-poziom-aaa/
restapi_import_id:
    - 5ca8405547793
categories:
    - artykuły
tags:
    - język
    - standardy
    - 'synteza mowy'
    - wymowa
---

Homografy to słowa, które napisane wyglądają identycznie, ale różnią się znaczeniem w zależności od wymówienia. W języku polskim takich homografów jest bardzo mało, ale niektóre języki – zwłaszcza azjatyckie – są ich pełne. Odnalezione w naszym języku podam nieco dalej.

Kryterium sukcesu 3.1.6 zobowiązuje do zapewnienia prezentacji wymowy wyrazów, których znaczenie zależy od wymowy. Skorzystają na tym:

- użytkownicy słabo znający dany język,
- użytkownicy syntezatorów mowy,
- użytkownicy mający problemy z czytaniem.

Udało mi się znaleźć dwa homografy, które mogą się pojawiać w języku polskim. Pierwszy jest popularniejszy, a drugi – mocno naciągany.

1. Słowo “cis” może oznaczać dźwięk “c” podniesiony o pół tonu, jeżeli wymówi się głoskę “c” twardo. Jeżeli zaś wypowie się w sposób zmiękczony, to słowo oznaczać będzie gatunek drzewa.
2. Słowo “zamarzać” może być bezokolicznikiem trybu dokonanego pochodzącym od “marznąć” lub “marzyć” – w zależności od tego, czy głoskę “rz” wypowiemy rozdzielnie, czy też łącznie.

Najprostszym sposobem na udostępnienie prawidłowej wymowy jest podlinkowanie nagrania lektora. Innym – nieco mniej popularnym – jest prezentacja słowa za pomocą któregoś z alfabetów fonetycznych, na przykład [SAMPA](http://www.phon.ucl.ac.uk/home/sampa/polish.htm). W takim wypadku możemy zapisać nazwę półtonu jako “tsis”, a gatunek drzewa jako “ts’is”. Można także użyć zapisu w standardzie [VoiceXML](http://www.w3.org/TR/voicexml20/) lub innym, który będzie zrozumiały.