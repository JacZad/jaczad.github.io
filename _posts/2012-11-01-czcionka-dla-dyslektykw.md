---
id: 343
title: 'Czcionka dla dyslektyków'
date: '2012-11-01T12:58:13+01:00'
layout: post
guid: 'http://informaton.pl/?p=343'
permalink: /2012/11/01/czcionka-dla-dyslektykw/
restapi_import_id:
    - 5ca8405547793
categories:
    - artykuły
tags:
    - czcionka
    - dysleksja
    - easy-to-read
    - tekst
---

Dysleksja jest ciekawym zjawiskiem, którego pochodzenie i natura wciąż nie jest do końca poznana. Najczęściej spotykaną formą jest ta sprawiająca problemy z czytaniem tekstu. Dyslektycy przestawiają kolejność liter, obracają je w pionie i w poziomie i są wrażliwi na każde zakłócenie. Być może pewnym ułatwieniem będzie zaprojektowana specjalnie dla nich czcionka.

[![Przykład użycia czcionki Open Dyslexic w artykule pochodzącym z portalu ZDNET](https://i0.wp.com/informaton.pl/wp-content/uploads/2012/11/zdnetarticle-300x190.png?resize=300%2C190 "Użycie czcionki Open Dyslexic w artykule z portalu ZDNET")](https://i0.wp.com/informaton.pl/wp-content/uploads/2012/11/zdnetarticle.png)Czcionka [Open Dyslexic](http://antijingoist.github.com/open-dyslexic/) zaprojektowana została w sposób, który w założeniu ma stabilizować postrzeganie poszczególnych znaków. Pogrubienie ich dolnych części ma działać jak balast na statkach. Czcionka dostępna jest w czterech odmianach: standardowa, pochylona, pogrubiona i pochylona pogrubiona. Dostępna jest zaś na otwartej licencji, a zatem każdy może z niej korzystać. Niestety – brakuje w niej polskich liter, co poważnie ogranicza jej używanie w polskich tekstach. Być może jednak znajdzie się ktoś, kto pomoże w projektowaniu tej czcionki i doda nasze znaki narodowe.