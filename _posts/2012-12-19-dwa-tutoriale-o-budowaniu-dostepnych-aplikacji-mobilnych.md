---
id: 449
title: 'Dwa tutoriale o budowaniu dostępnych aplikacji mobilnych'
date: '2012-12-19T17:06:13+01:00'
layout: post
guid: 'http://informaton.pl/?p=449'
permalink: /2012/12/19/dwa-tutoriale-o-budowaniu-dostepnych-aplikacji-mobilnych/
restapi_import_id:
    - 5ca8405547793
categories:
    - artykuły
tags:
    - Android
    - Apple
    - etykiety
    - mobilne
---

Urządzenia mobilne, szczególnie smartfony, są coraz popularniejsze wśród niepełnosprawnych użytkowników. Jednak siła smartfona tkwi w aplikacjach, jakie można zainstalować i używać, a nie w procesorze czy ilości pamięci operacyjnej. Jednak dla pełni szczęścia programiści powinni zadbać o to, by interfejsy ich aplikacji były dostępne dla technologii asystujących.

Na rynku najpopularniejsze są systemy iOS, android, Symbian, Blackberry i Windows Phone. Dwa pierwsze są najpopularniejsze i wciąż rosną w siłę. Mają też wbudowane rozwiązania dla osób niepełnosprawnych, a zatem projektowane są w zgodzie z zasadą uniwersalnego programowania. Jednak aplikacje mogą być pisane na wiele różnych sposobów i to od programisty zależy, czy aplikacja będzie dostępna dla VoiceOver lub TalkBacka, czy też nie.

Pierwszym z proponowanych tutoriali jest [Make your iOS app accessible with VoiceOver](http://www.netmagazine.com/features/make-your-ios-app-accessible-voiceover) autorstwa Léonie Watson. Tutorial jest bardzo prosty, ale pokazuje znaczenie niektórych właściwości elementów interfejsu. Standardowe kontrolki po prostu działają, a zaprojektowane przez autora aplikacji mogą otrzymać odpowiednie właściwości, analogicznie jak w wypadku ról ARIA.

Androidowcy nie dali długo czekać i pojawił się tutorial [Making Android apps voice output accessible](http://www.netmagazine.com/tutorials/making-android-apps-voice-output-accessible), którego autorem jest Henny Swan. Tutorial jest nieco dłuższy i zawiera sugestie, by korzystać z natywnych kontrolek Androida oraz sposób przetestowania gotowego interfejsu. Ciekawą sugestią jest zastępowanie pól edycyjnych innymi kontrolkami, o ile to tylko możliwe.

Wygląda to dosyć prosto i dlatego coraz mniej rozumiem, dlaczego część aplikacji mobilnych jest tak niedostępnych. Czasem chodzi tylko o wypełnienie kilku pól edycyjnych z etykietką lub wybranie odpowiedniej opcji. I wtedy można uczynić świat nieco piękniejszym.