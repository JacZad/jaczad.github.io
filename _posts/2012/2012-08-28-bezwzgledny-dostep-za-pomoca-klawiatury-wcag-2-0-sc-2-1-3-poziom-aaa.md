---
title: 'Bezwzględny dostęp za pomocą klawiatury (WCAG SC 2.1.3, poziom AAA)'
date: '2012-08-28T09:37:00+02:00'
layout: post
category: WCAG
tags: [interfejs, klawiatura, 'myszka', nawigacja, 'osoby niewidome', 'kryteria sukcesu']
---

Kto chce zapewnić pełną dostępność swojego serwisu internetowego musi zadbać o to, by **absolutnie wszystkie** funkcje i treści były dostępne za pomocą klawiatury. W niektórych przypadkach jest to naprawdę duże wyzwanie.

Kryterium sukcesu 2.1.3 jest surowe i nie czyni żadnych wyjątków. W serwisie internetowym musi dać się zrobić absolutnie wszystko korzystając wyłącznie z klawiatury. Skorzystają na tym:

- użytkownicy z niedowładami rąk,
- użytkownicy terminali wyposażonych tylko w klawiaturę,
- użytkownicy niewidomi.

W wypadku większości serwisów internetowych ten warunek jest prosty do spełnienia. Jednak w wypadku bardziej zaawansowanych usług może to być trudne lub wręcz niemożliwe. Edytowanie grafiki online, sterowanie mikserem dźwięku i podobne programy aż proszą się o proste sterowanie myszą. Implementowanie do nich interfejsu klawiaturowego jest jednak także możliwe, chociaż nie zawsze celowe.
