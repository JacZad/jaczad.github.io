---
title: 'Google chwali się postępem w udostępnianiu swoich usług'
date: '2012-09-20T12:06:40+02:00'
layout: post
categories:
    - artykuły
tags:
    - 'aplikacje mobilne'
    - ARIA
    - fokus
    - Google
    - klawiatura
    - OCR
---

![Logo Google](https://i0.wp.com/www.google.com/images/logos/google_logo_41.png?w=1140)Wszyscy w sieci znają i niemal wszyscy używają narzędzi oferowanych przez firmę Google. A jest tych narzędzi bardzo dużo, w tym zestaw aplikacji biurowych Google Apps. Firma właśnie się pochwaliła na temat postępów w udostępnianiu tych rozwiązań dla technologii asystujących.

Na oficjalnym blogu opublikowano notatkę na temat [postępów w udostępnianiu Google Docs w ciągu ostatniego roku](http://googleblog.blogspot.com/). Na szczególną uwagę zasługują informacje na temat lepszej obsługi fokusa i w ogóle obsługi za pomocą klawiatury. To jest chyba największa bolączka zaawansowanych aplikacji webowych – praca wyłącznie za pomocą myszy lub podobnego urządzenia wskazującego. A dzieje się to dzięki dobremu wykorzystaniu technologii ARIA (Accessible Rich Internet Applications), która definiuje sposób opisywania elementów interfejsów webowych. W notatce Google chwali się także wsparciem dla [otwartoźródłowego programu odczytu ekranu NVDA](http://googleblog.blogspot.com/nvda-project.org) oraz wdrożeniem optycznego rozpoznawania znaków (OCR) w Google Drive, co pozwala dotrzeć do treści niedostępnych plików PDF.

Google jest ciekawym przypadkiem korporacji, która w swej strategii coś takiego jak dostępność. Jest ona bowiem wdrażana bardzo niekonsekwentnie. Z jednej strony dostępne są programy biurowe, poczta czy mapy, a z drugiej praktycznie bezużyteczny jest flagowy produkt – Google+. Aplikacje na system iOs to z jednej strony aplikacje bardzo dostępne, jak Chrome, a z drugiej – całkowicie niedostępne, jak klient Google+. Wydaje się, że w tej firmie brakuje koordynatora do spraw dostępności, który spiąłby wszelkie działania rozproszone po różnych projektach. A zatem plusik za postęp i minusik za niekonsekwencję.
