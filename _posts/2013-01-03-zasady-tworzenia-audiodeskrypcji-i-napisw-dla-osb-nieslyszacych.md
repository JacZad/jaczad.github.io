---
id: 474
title: 'Zasady tworzenia audiodeskrypcji i napisów dla osób niesłyszących'
date: '2013-01-03T11:03:17+01:00'
layout: post
guid: 'http://informaton.pl/?p=474'
permalink: /2013/01/03/zasady-tworzenia-audiodeskrypcji-i-napisw-dla-osb-nieslyszacych/
restapi_import_id:
    - 5ca8405547793
categories:
    - artykuły
tags:
    - audiodeskrypcja
    - multimedia
    - napisy
    - wideo
---

Fundacja Kultury bez barier od kilku lat zajmuje się udostępnianiem filmów i spektakli osobom z niepełnosprawnościami wzroku i słuchu. Niedawno opublikowała zasady tworzenia audiodeskrypcji i napisów dla osób niesłyszących, które mogą być bardzo pomocne przy publikowaniu dostępnych multimediów.

### Audiodeskrypcja

[Audiodeskrypcja – zasady tworzenia](http://dzieciom.pl/wp-content/uploads/2012/09/Audiodeskrypcja-zasady-tworzenia.pdf) to publikacja, w której zebrano wiele istotnych informacji dla audiodeskryptorów i lektorów. Sugestie dotyczą stosowania odpowiednich form językowych, sposobu odczytywania skryptu przez lektora oraz sposobu umieszczania ścieżki audiodeskrypcji w standardowej ścieżce dźwiękowej. Dla mnie szczególnie istotne są uwagi dotyczące konieczności poznania treści, którą się deskryptuje, co jest analogiczne do tworzenia opisów alternatywnych. Nawiasem mówiąc – jest to w zasadzie to samo, a jedynie dotyczy treści statycznych (grafika) i dynamicznych (film).

### Napisy

[Napisy dla niesłyszących – zasady tworzenia](http://dzieciom.pl/wp-content/uploads/2012/09/Napisy-dla-nieslyszacych-zasady-tworzenia.pdf) opisują sposób tworzenia napisów przeznaczonych dla widzów niesłyszących i słabosłyszących. Można tam znaleźć sugestie co do sposobów na prezentację napisów (kolory, kroje czcionek), oznaczeń graficznych; skracanie lub tłumaczenia tekstów, a nawet informacje, kiedy napisów nie umieszczać. Poradnik będzie z pewnością bardzo przydatny dla wszystkich redaktorów multimediów.