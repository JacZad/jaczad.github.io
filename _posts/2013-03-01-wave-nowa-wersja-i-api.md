---
id: 622
title: 'WAVE &#8211; nowa wersja i API'
date: '2013-03-01T13:03:16+01:00'
layout: post
guid: 'http://informaton.pl/?p=622'
permalink: /2013/03/01/wave-nowa-wersja-i-api/
restapi_import_id:
    - 5ca8405547793
categories:
    - artykuły
tags:
    - audyt
    - narzędzia
    - walidacja
    - WAVE
---

WAVE jest jednym z moich ulubionych narzędzi do audytowania stron internetowych. Poręczna wtyczka do Firefoxa, narzędzie online i wreszcie – Aplication Programming Interface (API). Wraz z nową wersją o numerze 5 pojawił się także API, który pozwala na lepsze zarządzanie wynikami badań

Działanie WAVE [opisywałem już ze szczegółami](http://informaton.pl/?p=21)i w tym obszarze niewiele się zmieniło. Kolejna wersja oznacza zmiany wewnątrz narzędzia, a sposób używania pozostawiono bez zmian. Za to ogromną zmianą jest [wprowadzenie API,](http://wave.webaim.org/api/)dzięki któremu audytorzy mogą sami zaprogramować sposób prezentacji danych uzyskanych z tego narzędzia. Do tej pory musieli korzystać z predefiniowanego formatu raportu, który nie tylko nie musiał każdemu odpowiadać, ale także dotyczył pojedynczych dokumentów, a nie serwisu jako całości.

Obecnie można odpytać WAVE za pomocą odpowiedniego skryptu, a na wyjściu otrzymać plik JSON lub XML, które można poddać obróbce. W ten sposób można mieć dostęp do surowych danych, a kwestię ich prezentacji zaprogramować u siebie. Niestety – nie jest to usługa bezpłatna. Każdy zarejestrowany użytkownik otrzymuje na dobry początek 100 kredytów, a następne musi już dokupić. Moc obliczeniowa kosztuje i jest to zrozumiałe, choć przykre. Warto jednak zwrócić uwagę, że to narzędzie można spiąć z innymi walidatorami, na przykład użyteczności, SEO czy SEM i uzyskać w ten sposób bardzo dużą wartość dodaną. Czekam aż ktoś coś takiego zrobi i zaprezentuje webmasterom.