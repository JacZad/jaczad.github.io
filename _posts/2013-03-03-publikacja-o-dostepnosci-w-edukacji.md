---
id: 623
title: 'Publikacja o dostępności w edukacji'
date: '2013-03-03T18:45:30+01:00'
layout: post
guid: 'http://informaton.pl/?p=623'
permalink: /2013/03/03/publikacja-o-dostepnosci-w-edukacji/
restapi_import_id:
    - 5ca8405547793
categories:
    - artykuły
tags:
    - audiodeskrypcja
    - braille
    - e-learning
    - e-podręcznik
    - edukacja
    - napisy
---

Uniwersytet Jagielloński, a dokładniej – Biuro ds Osób Niepełnosprawnych – wydało publikację poświęconą [dostępności w edukacji.](http://www.bon.uj.edu.pl/documents/1686948/2450750/WOR_2.pdf) Czytelnik nie znajdzie tu bardzo odkrywczych rzeczy, ale nieco inne ujęcie dostępności informacji elektronicznej w kontekście edukacji, w tym przede wszystkim e-learningu.

Moją uwagę zwróciło kilka wątków, jak na przykład wywiad z niewidomym studentem historii, który nie był w stanie skorzystać z biblioteki cyfrowej. Jego zdumienie wywołał fakt pewnego rozchwiania, bo z jednej strony biblioteka niby udostępnia książki elektroniczne, a z drugiej – w możliwie dużym stopniu ogranicza ten dostęp. To trochę jak drażnienie psa kiełbasą wysuwaną przez pręty ogrodzenia i cofanie jej w ostatniej chwili. Z kolei na pochwałę zasłużyła Wikipedia za jej dostępność, chociaż tak naprawdę można sporo temu projektowi zarzucić. Jednak bardzo mocną stroną jest strukturalizacja treści, co automatycznie przekłada się na dostępność.

W innych tekstach można znaleźć przykłady adaptacji podręczników do potrzeb osób niewidomych oraz multimediów do potrzeb osób niesłyszących. Trochę o e-learningu, audiodeskrypcji, braille’u i e-podręczniku. Wszystko to na dosyć otwartej licencji, a zatem wstawiam na półkę czytelni.