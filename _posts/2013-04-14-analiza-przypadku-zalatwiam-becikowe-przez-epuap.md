---
id: 669
title: 'Analiza przypadku &#8211; załatwiam becikowe przez EPUAP'
date: '2013-04-14T07:33:00+02:00'
layout: post
guid: 'http://informaton.pl/?p=669'
permalink: /2013/04/14/analiza-przypadku-zalatwiam-becikowe-przez-epuap/
restapi_import_id:
    - 5ca8405547793
categories:
    - artykuły
tags:
    - e-goverment
    - EPUAP
    - prawo
---

Od początku roku jestem po raz drugi ojcem. W związku z tym państwo oferuje mi tzw. “becikowe”, czyli jednorazowy zasiłek w wysokości 1000 złotych. Jednakże załatwienie tego zasiłku drogą tradycyjną (w urzędzie) przerosło nas. Ponieważ niedawno potwierdziłem profil zaufany do platformy [EPUAP](http://epuap.gov.pl), postanowiłem sprawdzić, czy uda się załatwić formalności tą drogą.

Po zalogowaniu się dosyć szybko trafiłem na link “Narodziny dziecka”, który doprowadził mnie do spraw związanych z tą tematyką. Pośród nich jest link “Jednorazowa zapomoga z tytułu urodzenia się dziecka (becikowe)”, a zatem klikam. Sporo wyjaśnień, które wyglądają dosyć skomplikowanie, ale nie zmieszany klikam na link “Przejdź do formularza”. Tutaj zaczynają się pierwsze schody.

Przeglądarka coś robi, po czym słyszę brzęknięcie i wyświetla mi się komunikat “Type error: event.target.hostContainer is undefined” i przycisk “OK”. Cóż robić – naciskam i sprawdzam, co będzie dalej.

Dalej już nic. Nie dałem rady zrobić już w zasadzie nic, poza wczytaniem jeszcze raz całej strony i zalogowania się do usługi. Powtórzyłem całą procedurę i przebieg był identyczny. Na stronie są osadzone jakieś elementy, które są dla mnie całkowicie niedostępne. Nie wiem, czy problem dotyczy tylko tego formularza, czy jest ogólniejszy, ale ja potrzebowałem wypełnić akurat ten. W wolnej chwili sprawdzę inne możliwości, chociaż solidnie się już zniechęciłem.