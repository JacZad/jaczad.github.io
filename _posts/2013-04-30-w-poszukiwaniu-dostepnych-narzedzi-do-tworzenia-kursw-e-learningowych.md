---
id: 690
title: 'W poszukiwaniu dostępnych narzędzi do tworzenia kursów e-learningowych'
date: '2013-04-30T10:34:08+02:00'
layout: post
guid: 'http://informaton.pl/?p=690'
permalink: /2013/04/30/w-poszukiwaniu-dostepnych-narzedzi-do-tworzenia-kursw-e-learningowych/
restapi_import_id:
    - 5ca8405547793
categories:
    - artykuły
tags:
    - Acontent
    - Atutor
    - e-learning
    - EXE
    - LCDS
    - LOCO
    - Xerte
---

Ostatnimi czasy zainteresowałem się narzędziami do tworzenia kursów e-learningowych. Wiem, że temat jest śliski, bo większość firm robiących kursy korzysta z narzędzi, których efektem jest kurs we Flashu, ale ja sobie wyznaczyłem cel: znaleźć narzędzia, które pozwolą przygotować dostępny kurs w HTML. Sytuacja jest jednak bardzo zła.

Jako zwolennik wolnego i otwartego oprogramowania, sięgnąłem w pierwszej kolejności do tych zasobów. Na hasła SCORM i accessibility wyskoczyło mi kilka pozycji, ale po bliższym zapoznaniu się wyselekcjonowałem zaledwie cztery. Ich autorzy przekonywali, że za ich pomocą można tworzyć dostępne kursy e-learningowe, spełniające wymagania WCAG.

Do testów wybrałem: [Xerte](http://wiki.xerte.net), [LOCO](http://e-standards.flexiblelearning.net.au/research/emerging_technology_trials/2012/loco_embedding.php) , [EXE](http://exelearning.org/wiki), [Acontent](https://atutor.ca/acontent/) oraz coś darmowego, ale już nie otwartego z zasobów firmy Microsoft: [LCDS](http://www.microsoft.com/learning/en/us/lcds-tool.aspx) (Learning Content Development System. Przez kilka dni instalowałem odinstalowywałem, konfigurowałem i wreszcie doszedłem do wniosku, że nie ma dla mnie narzędzia (przynajmniej darmowego), w którym mógłbym samodzielnie tworzyć kursy. Pierwsze trzy z wymienionych powyżej były w zasadzie całkowicie bezużyteczne, Acontent daje się używać, ale nie jest to zbyt efektywne, a LCDS chyba przerosło mnie poznawczo.

Wszystkie z tych aplikacji, poza Acontent, są instalowane na komputerze. Xerte w wersji 3 wymaga dodatkowo bibliotek Flex i Adobe Air, co mnie mocno zniechęca. Wersja 2.18 działa bez nich. Z kolei LCDS (zarówno 2.6 jak i 2.8) przy instalacji generuje błąd, ale jakoś się instaluje. Acontent z kolei trzeba instalować na serwerze, bo jest to narzędzie online, co może przestraszyć dużą część użytkowników. Ze wszystkich narzędzi tylko LCDS w wersji 2.6 ma interfejs w języku polskim.

Piszę o tym wszystkim dlatego, że kurs e-learningowy od strony technicznej jest bardziej rozbudowaną prezentacją slajdów. W środku to zazwyczaj zestaw plików HTML i multimediów, a bardziej zaawansowane elementy, jak testy i gry powstają w oddzielnych narzędziach. Dlaczego zatem to wszystko jest takie skomplikowane? A przede wszystkim – dlaczego nie jest dostępne?