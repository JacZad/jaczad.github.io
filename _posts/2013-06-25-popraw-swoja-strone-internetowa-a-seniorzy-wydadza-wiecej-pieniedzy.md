---
id: 734
title: 'Popraw swoją stronę internetową, a seniorzy wydadzą więcej pieniędzy'
date: '2013-06-25T07:43:42+02:00'
layout: post
guid: 'http://informaton.pl/?p=734'
permalink: /2013/06/25/popraw-swoja-strone-internetowa-a-seniorzy-wydadza-wiecej-pieniedzy/
restapi_import_id:
    - 5ca8405547793
categories:
    - artykuły
tags:
    - badania
    - dostępność
    - seniorzy
    - użyteczność
---

Seniorzy są tą grupą korzystającą z Internetu, która rośnie najszybciej. Osoby młode w zasadzie już wysyciły rynek, a w wypadku osób starszych luka jest wciąż duża. Jednak strony internetowe stanowią dla nich problem, przede wszystkim związany z dostępnością.

Właśnie przeczytałem [wyniki badań nad sposobem korzystania z Internetu przez seniorów.](http://www.nngroup.com/articles/usability-for-senior-citizens/) i wnioski są oczywiste. Strony internetowe są dla seniorów trudne do ogarnięcia pod względem dostępności i użyteczności. W tabeli pokazano, jakie niepełnosprawności pojawiają się wraz z wiekiem podeszłym, a mające wpływ na korzystanie ze stron internetowych. Są to ograniczenia wzrokowe, ruchowe i pamięciowe. Obok – dla porównania – podano w procentach, jak często występują one u osób młodszych.

Okazuje się zatem, że seniorzy mają problemy w korzystaniu z Internetu związane ze sposobem tworzenia stron internetowych. Te problemy powodują, że korzystają z nich o wiele wolniej i popełniają znacząco więcej błędów. Badacze sugerują, żestrony dostępniejsze i bardziej użyteczne zachęciłyby seniorów do robienia zakupów w sieci i wydawania więcej pieniędzy. To jest naprawdę ogromny rynek, który wciąż rośnie, więc może warto się przyłożyć.