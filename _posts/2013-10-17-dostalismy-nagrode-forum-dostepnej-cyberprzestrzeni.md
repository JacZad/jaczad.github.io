---
id: 873
title: 'Dostaliśmy nagrodę Forum Dostępnej Cyberprzestrzeni'
date: '2013-10-17T15:56:22+02:00'
layout: post
guid: 'http://informaton.pl/?p=873'
permalink: /2013/10/17/dostalismy-nagrode-forum-dostepnej-cyberprzestrzeni/
restapi_import_id:
    - 5ca8405547793
categories:
    - artykuły
tags:
    - FDC
    - konkurs
    - nagroda
---

Serwis internetowy Informaton.pl, a zatem w pewnym stopniu – także ja, otrzymaliśmy [nagrodę od Forum Dostępnej Cyberprzestrzeni](http://www.fdc.org.pl/wyniki-konkursu-otwarta-cyberprzestrzen-2013/). Obaj jesteśmy dumni, chociaż mnie gryzą nieco wyrzuty sumienia. Czy aby na pewno zasłużyliśmy na tak zaszczytne wyróżnienie i na laurkowe uzasadnienie? A jeżeli nawet tak (w co chcę wierzyć), to czy powinniśmy taką nagrodę przyjąć? Przecież jestem współzałożycielem FDC i trochę to wygląda na poklepywanie się nawzajem po pleckach. Muszę to dogłębnie przemyśleć, w czym z pewnością przeszkadzać mi będzie duma z uhonorowania i samozachwyt. Jeżeli ktoś z Czytelników podziela decyzję jury konkursowego, to niech to napisze w komentarzu, abym miał spokój wewnętrzny. A jeżeli ktoś się nie zgadza, to też niech to napisze w komentarzu, żebym z pychy nie uleciał w chmury. I korzystając z okazji – dziękuję.