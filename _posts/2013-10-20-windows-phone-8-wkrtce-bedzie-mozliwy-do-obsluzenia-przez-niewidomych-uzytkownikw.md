---
id: 875
title: 'Windows Phone 8 wkrótce będzie możliwy do obsłużenia przez niewidomych użytkowników'
date: '2013-10-20T14:39:18+02:00'
layout: post
guid: 'http://informaton.pl/?p=875'
permalink: /2013/10/20/windows-phone-8-wkrtce-bedzie-mozliwy-do-obsluzenia-przez-niewidomych-uzytkownikw/
restapi_import_id:
    - 5ca8405547793
categories:
    - artykuły
tags:
    - 'Code Factory'
    - Microsoft
    - mobilne
    - 'Windows Phone 8'
---

Firma Code Factory podała informację, że przygotowała i wkrótce udostępni w Windows Phone Store [pakiet aplikacji do obsługi smartfonów z systemem Windows Phone 8 dla osób niewidomych.](http://www.codefactory.es/en/press.asp?id=388&y=2013&n=125#content). Zestaw ma być dostępny za darmo i będzie uzupełnieniem poważnego braku w systemie firmy Microsoft. Wszystkie nowoczesne systemy mobilne, to znaczy iOS, Android, czy Blackberry OS mają stosowne rozwiązania, których w WP8 zabrakło. Z opisu nie wynika, że będzie to oprogramowanie dające szerokie możliwości, a raczej dosyć uboga nakładka pozwalająca na dzwonienie, wysyłanie i odbieranie wiadomości, obsługę poczty i przeglądarki, ale nic ponadto. Prawdopodobnie będzie to coś w rodzaju Mobile Accessibility tej samej firmy przygotowanego na platformę Android. Atrakcyjne ceny smartfonów z WP8 mogą zachęcić niewidomych użytkowników do zakupu takiego rozwiązania. Trzeba jednak poczekać, by sprawdzić, czy zestaw będzie dostępny w języku polskim, bo bez tego będzie raczej bezużyteczny.

Z kolei na blogu Microsoftu podano informację, że [Mobile Accessibility będzie częścią aktualizacji Windows Phone 8](http://blogs.windows.com/windows_phone/b/windowsphone/archive/2013/10/14/announcing-our-third-windows-phone-8-update-plus-a-new-developer-preview-program.aspx)oraz kilka innych szczegółów:

> Another highlight of the new update is Mobile Accessibility for Windows Phone 8, which isn?t a single feature but a suite of apps designed to make Windows Phone easier to see, hear, and use. The apps, which include a screen reader, make it easier for blind and visually impaired users to manage calls and contacts, send texts and emails, browse the web, make Skype and Lync calls, and hear notifications like alarms, calendar events, and low-battery warnings.

Podano tu co prawda, że zestaw zawiera czytnik ekranu (ang. screen reader), ale mam wątpliwości, bo WP8 nie ma API związanego z dostępnością, co bardzo ogranicza możliwości. Zakładam, że to raczej przejęzyczenie autora wpisu, ale kto wie…