---
id: 899
title: 'Zapraszam do testowania A3Web'
date: '2013-11-26T14:28:09+01:00'
layout: post
guid: 'http://informaton.pl/?p=899'
permalink: /2013/11/26/zapraszam-do-testowania-a3web/
restapi_import_id:
    - 5ca8405547793
categories:
    - artykuły
tags:
    - audyt
    - 'dostępne strony'
    - MAiC
    - raport
    - specyfikacja
    - 'WCAG 2.0'
---

Mniej ostatnio tekstów w tym serwisie, więc ktoś mógłby pomyśleć, że przestałem się zajmować dostępnością. Tak naprawdę jednak, po cichu i z zupełnie nowymi adeptami dostępności, tworzyliśmy narzędzie, które można od dzisiaj testować. Narzędziem tym jest [A3Web](http://a3web.org/), którego [wersja beta dostępna jest na razie na serwerze roboczym.](http://stow1.edl.pl/) Wszelkiego rodzaju krytykę i uwagi przyjmuję z pokorą tutaj i w każdym innym miejscu, chociaż największą pewność szybkiej reakcji można mieć wysyłając je na adres <testerzy@tnm.org.pl>.

A3Web to takie skrzyżowanie kreatora raportów z audytu dostępności z kursem e-learningowym. Powstało na skutek moich przemyśleń na temat walidatorów dostępności, które w żaden sposób nie szerzą wiedzy na temat dostępności. Są taką czarną skrzynką, do której wrzuca się adres strony i wyciąga raport. Bez refleksji i wiedzy nie da się wdrażać dostępności, więc trzeba było wymyślić coś innego.

A3Web pozwala na zrobienie audytu na jednym z trzech poziomów dostępności: A, AA lub AAA. Oparty jest oczywiście na specyfikacji [WCAG 2.0](http://fdc.org.pl/wcag2/), a zadaniem użytkownika jest odpowiedzieć na kilkadziesiąt pytań dotyczących badanego serwisu. Przy każdym pytaniu może doczytać wyjaśnienie, dlaczego to jest ważne dla dostępności. Może też dowiedzieć się, jak sprawdzić, czy odpowiedź na pytanie jest pozytywna, czy też negatywna. A na końcu można przeczytać raport z sugestiami dla osoby odpowiadającej za poprawianie serwisu.

Teraz z napiętym brzuchem czekam na krytykę. Nie szczędźcie mi jej, bo to ja jestem głównym odpowiedzialnym za A3Web. Jeżeli jednak znajdziecie je interesującym i wartościowym – pochwały skierujcie do [Stowarzyszenia "Twoje nowe możliwości"](http://tnm.org.pl) z Wrocławia. To oni wzięli na swoje barki realizację tego pomysłu. A za jakiś czas – zaproszę na małą konferencję poświęconą A3Web. No i wielkie podziękowania dla [Ministerstwa Administracji i Cyfryzacji](http://mac.gov.pl)

, które sfinansowało ten projekt.