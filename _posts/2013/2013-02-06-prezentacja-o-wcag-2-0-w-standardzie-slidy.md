---
id: 508
title: 'Prezentacja o WCAG 2.0 w standardzie Slidy'
date: '2013-02-06T20:46:00+01:00'
layout: post
guid: 'http://informaton.pl/?p=508'
permalink: /2013/02/06/prezentacja-o-wcag-2-0-w-standardzie-slidy/
restapi_import_id:
    - 5ca8405547793
categories:
    - artykuły
tags:
    - HTML
    - prezentacje
    - tekst
    - 'WCAG 2.0'
---

Publikowanie w Internecie prezentacji oznacza zazwyczaj podlinkowania dokumentu Powerpoint, Impress lub PDF. Każdy z nich wymaga posiadania odpowiedniej aplikacji klienckiej do ich otwarcia i to najlepiej w możliwie nowej wersji. Drugim możliwym podejściem jest użycie któregoś z zaawansowanych serwisów do tworzenia i publikowania prezentacji w rodzaju Slideshare lub Prezi. One jednak są całkowicie lub częściowo niedostępne. Jest jednak jeszcze jedna ścieżka, chociaż mało popularna, wyświetlanie prezentacji w samej przeglądarce internetowej.

Współczesne przeglądarki mają ogromne możliwości wyświetlania HTML, XHTML, CSS i wykonywania skryptów JavaScript. Aż się prosi, by zaprząc je do wyświetlania czegoś więcej, niż stron internetowych. Dlatego powstały rozwiązania pozwalające na wyświetlanie prezentacji. Są to między innymi:

- [Slidy](http://www.w3.org/Talks/Tools/Slidy2/Overview.html#%281%29) zaproponowany przez W3C,
- [Slideous](http://goessner.net/articles/slideous/),
- [DZSlides](http://paulrouget.com/dzslides/) – oparty o HTML 5 i CSS 3,
- [S5](http://meyerweb.com/eric/tools/s5/) – A Simple Standards-Based Slide Show System.

Ja wybrałem standard Slidy, który jest wyjątkowo prosty do przygotowania. Można to zrobić ręcznie, chociaż ja użyłem do tego narzędzia [Pandoc](http://pandoc.googlecode.com), którym przekonwertowałem plik źródłowy napisany w Markdown do Slidy HTML. Potem tylko dodanie deklaracji języka polskiego i plik można było wrzucić na serwer.

Pomiędzy slajdami można się przesuwać klawiszami PgUp i PgDown, klikając myszą, spacją. Tekst można powiększać klawiszem “B”, a pomniejszać klawiszem “S”. Prezentacja jest bardzo skromna, ale nie ma problemu, by dodawać do niej grafiki, linki, osadzać inne elementy. Po kliknięciu na “Pomoc” można zapoznać się z całą specyfikacją.

Tworzyłem ją dosyć szybko, więc i jakieś drobne błędy mogą się tam znaleźć. Bardziej mi jednak zależało na przedstawieniu technologii i zachęceniu do eksperymentowania z nią. Prezentacja otworzy się w nowym oknie.

[WCAG 2.0 w żołnierskich słowach](http://informaton.pl/wp-content/uploads/2015/11/wcag20short.html)