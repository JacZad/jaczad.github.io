---
id: 686
title: 'Wyłącz Facebook Home, jeżeli chcesz używać telefonu'
date: '2013-04-26T14:09:11+02:00'
layout: post
guid: 'http://informaton.pl/?p=686'
permalink: /2013/04/26/wylacz-facebook-home-jezeli-chcesz-uzywac-telefonu/
restapi_import_id:
    - 5ca8405547793
categories:
    - artykuły
tags:
    - Android
    - Facebook
    - HTC
    - mobilne
---

Facebook nie bardzo przejmuje się dostępnością. Podstawowa strona tego serwisu jest na tyle niedostępna, że większość niewidomych użytkowników woli korzystać z wersji mobilnej. Jednak prawdziwą wtopą jest opublikowany ostatnio laucher dla telefonów z Androidem o nazwie Facebook Home.

Koncepcja launchera jest nawet ciekawa, bo całość koncentruje się wokół ludzi (znajomych), a nie aplikacji lub rodzaju komunikacji. Oczywiście głównie chodzi o znajomych z Facebooka, ale łączy się to w jeden hub z innymi kanałami komunikacji, na przykład Twitterem i pocztą elektroniczną. Tyle że to wszystko nie jest dostępne dla czytnika ekranu w Androidzie o nazwie TalkBack.

HTC opublikowała krótki [podręcznik na temat dostępności](http://dl3.htc.com/pdf/HTC-First-Accessibility-Guide.pdf) dla użytkowników swoich smartfonów. Zaleca w nim wyraźnie, żeby **wyłączyć Facebook Home i włączyć inny launcher.** Wciąż niezmiernie mnie dziwi, gdy ktoś przygotowuje produkt bezużyteczny dla kilkuset milionów potencjalnych klientów. Czy naprawdę nie szkoda pieniędzy, skoro chodzi o zwykłe kodowanie w zgodzie z zasadami dobrej roboty?