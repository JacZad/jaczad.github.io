---
id: 740
title: 'Manifestacja Głuchych w Warszawie a dostępność informacji'
date: '2013-07-01T19:47:24+02:00'
layout: post
guid: 'http://informaton.pl/?p=740'
permalink: /2013/07/01/manifestacja-gluchych-w-warszawie-a-dostepnosc-informacji/
restapi_import_id:
    - 5ca8405547793
categories:
    - artykuły
tags:
    - 'język migowy'
    - KRRiT
    - PDF
    - PZG
    - SJM
    - TVP
---

Dzisiaj w Warszawie odbyła się pierwsza demonstracja Głuchych. Nie interesują mnie żądania polityczne, jakie przede wszystkim są prezentowane przez protestujących. Jednak temat ten zainteresował mnie w aspekcie dostępności i poniżej kreślę kilka moich refleksji.

## SJM to nie język Głuchych

Pisałem już kiedyś o [parajęzyku, jakim jest SJM.](http://informaton.pl/?p=447) i którego ie akceptują kulturowo Głusi. Jednym z postulatów protestantów było zapewnienie im możliwości komunikowania się językiem migowym (PJM) przynajmniej w Polskim Związku Głuchych. Podkreślali też, że system językowo-migowy (SJM) nie jest językiem i oni go nie rozumieją. Tymczasem w Telewizji Polskiej i to za aprobatą Krajowej Rady Radiofonii i Telewizji tłumaczy się programy na SJM. Powód jest tylko jeden – nikomu nie chce się poszukać innych tłumaczy. Podobnie jest w urzędach, gdzie ludzie w pocie czoła uczą się SJM w przekonaniu, że dogadają się z głuchymi.

## Dostępność niejedno ma imie

Temat mnie mocno zainteresował, więc zacząłem robić poszukiwania informacji. Organizatorem manifestacji jest[Ruch Społeczny Głuchych i Ich Przyjaciół](http://g.klyo.net/), więc zajrzałem na ich stronę internetową. Zajrzyj i ty drogi czytelniku i opowiedz, czego się dowiedziałeś. Ja nie dowiedziałem się niczego. Ponieważ głównym wrogiem manifestantów jest [Polski Związek Głuchych](http://www.pzg.org.pl), to tam postanowiłem doczytać coś na ten temat. Owszem – jest podlinkowany [plik PDF ze stanowiskiem](http://www.pzg.org.pl/rokdownloads/SC/Stanowisko%20PZG.pdf), ale to skan papierowego dokumentu, a zatem także niedostępny. Jest też coś w języku migowym lub SJM (nie rozróżniam), ale ta forma też jest dla mnie niedostępna. Zostałem więc tylko z treścią [listu otwartego do ZG PZG](http://www.activism.com/pl_PL/petycja/listo-otwarty-do-zarzadu-glownego-polskiego-zwiazku-gluchych/43376), którego nie zamierzam podpisać. Nie zamierzam, bo zwyczajnie brakuje mi informacji, w tym argumentów obu stron. Wolą je zachować dla siebie, dla swojego hermetycznego środowiska – ich sprawa. Tylko dlaczego w takim razie utrudniają ruch po Warszawie, która i bez tego jest zakorkowana?

Ja naprawdę rozumiem potrzebę posługiwania się własnym językiem, jaką czują Głusi. Jednak separując się od reszty społeczeństwa, oddzielając się od nas murem, niezbyt wiele osiągną. Frustracja i poczucie bezsilności będzie rosło i niewiele da się na to poradzić. Potrzebny jest łącznik komunikacyjny, a takim jest język polski, bo migowego nauczyć można kilkaset osób, może kilka tysięcy, ale nie miliony. A może chodzi właśnie o to, by ograniczyć dostęp do informacji “słyszakom” i rozgrywać swoje konflikty wewnątrz środowiska… Nie wiem i chyba już nie bardzo chcę wiedzieć.