---
id: 818
title: 'Rusza druga edycja konkursu dostępnej cyberprzestrzeni'
date: '2013-09-12T08:32:08+02:00'
layout: post
guid: 'http://informaton.pl/?p=818'
permalink: /2013/09/12/rusza-druga-edycja-konkursu-dostepnej-cyberprzestrzeni/
restapi_import_id:
    - 5ca8405547793
categories:
    - artykuły
tags:
    - FDC
    - konkurs
---

Poniżej publikuję zaproszenie do zgłaszania kandydatur do konkursu, w którego pierwszej edycji laureatami byli między innymi Piotr Waglowski, Krajowa Rada Radiofonii i Telewizji i firma Apple. Zacne towarzystwo, może z wyjątkiem KRRiT. Ja też zamierzam zgłosić kandydatury, o czym nie omieszkam poinformować także tutaj.

Forum Dostępnej Cyberprzestrzeni ogłasza rozpoczęcie konkursu Otwarta Cyberprzestrzeń 2013. Jest to cykliczny konkurs mający na celu nagradzanie działań na rzecz włączenia cyfrowego grup marginalizowanych, a szczególnie osób z niepełnosprawnością i przeciwdziałających wykluczeniu tych osób.

Konkurs jest realizowany w ramach projektu ?Forum Dostępnej Cyberprzestrzeni? ze środków Europejskiego Funduszu Społecznego w ramach POKL 5.4.2. Nagrody będą przyznawane w 5 kategoriach:

1. Nagroda za szczególny wkład w dostępność Internetu
2. Nagroda za szczególny wkład w dostępność mediów i multimediów
3. Nagroda za szczególny wkład w dostępność sprzętu i oprogramowania
4. Nagroda za szczególny wkład w dostępność usług elektronicznych
5. Nagroda specjalna za całokształt działań na rzecz dostępności i przeciwdziałania wykluczeniu cyfrowemu.

Każda osoba lub podmiot może nominować kandydata do nagrody w każdej z kategorii korzystając ze specjalnego [formularza zgłoszeniowego](https://docs.google.com/forms/d/1oH8HbsFAvGxdLdPbaV3mqTgJ2p7yuxnOe9XhWI5oBMk/viewform). Termin zgłaszania kandydatów upływa 6 października br. Wyniki konkursu ogłoszone zostaną po 20 października na stronie [Forum Dostępnej Cyberprzestrzeni.](http://www.fdc.org.pl)

Laureaci zostaną powiadomieni przez Organizatora i zaproszeni na uroczystą Galę wręczenia nagród, która odbędzie się w Karpaczu w dniach 14- 15 listopada 2013. Gorąco zapraszamy do zgłaszania inicjatyw wartych wyróżnienia i popularyzowania!

### Regulamin Konkursu

?Otwarta cyberprzestrzeń?  
na najlepsze praktyki w zakresie przeciwdziałania wykluczeniu cyfrowemu osób niepełnosprawnych

Edycja 2013

#### § 1

1. Organizatorem konkursu (zwanego dalej Konkursem) jest Fundacja Instytut Rozwoju Regionalnego z siedzibą w Krakowie (kod: 31-261), przy ul. Wybickiego 3a, wpisana do rejestru stowarzyszeń, innych organizacji społecznych i zawodowych, fundacji oraz samodzielnych publicznych zakładów opieki zdrowotnej Krajowego Rejestru Sądowego prowadzonego przez Sąd Rejonowy dla Krakowa ? Śródmieścia XI Wydział Gospodarczy pod numerem KRS 0000170802, NIP: 677-222-15-66, REGON 356746471, zwana w dalszej części Regulaminu ?FIRR? oraz Forum Dostępnej Cyberprzestrzeni, porozumienie organizacji pozarządowych działających na rzecz włączenia cyfrowego osób niepełnosprawnych i innych grup zagrożonych wykluczeniem cyfrowym, zwane dalej ?FDC?.
2. Konkurs jest realizowany w ramach projektu Forum Dostępnej Cyberprzestrzeni finansowanego przez Unię Europejską w ramach Europejskiego Funduszu Społecznego.
3. Zasady Konkursu określa niniejszy Regulamin, który wchodzi w życie z dniem rozpoczęcia Konkursu i obowiązuje do czasu jego zakończenia, z zastrzeżeniem postanowień poniższych.
4. Organizator może dokonywać zmian w niniejszym Regulaminie. Aktualna jego wersja publikowana jest na stronie www.fdc.org.pl.

#### § 2

1. Celem konkursu jest: 
    - zwiększenie dostępności cyberprzestrzeni dla osób niepełnosprawnych
    - promowanie podmiotów wyróżniających się profesjonalną polityką i działaniami w zakresie zwiększania dostępności
    - podnoszenie świadomości w zakresie dostępności
    - zachęcanie do podejmowania działań mających na celu popularyzowanie dostępności.

#### § 3

1. Nagrody przyznawane są w następujących kategoriach: 
    1. Nagroda za szczególny wkład w dostępność Internetu
    2. Nagroda za szczególny wkład w dostępność mediów i multimediów
    3. Nagroda za szczególny wkład w dostępność sprzętu i oprogramowania
    4. Nagroda za szczególny wkład w dostępność usług elektronicznych
    5. Nagroda specjalna za całokształt działań na rzecz dostępności i przeciwdziałania wykluczeniu cyfrowemu.
2. O Nagrodę ?Otwarta Cyberprzestrzeń? mogą ubiegać się wszystkie podmioty, działające na rzecz dostępności oraz przeciwdziałające wykluczeniu cyfrowemu osób niepełnosprawnych. Wyjątek stanowią członkowie FDC, którzy mogą być nominowani jedynie do nagrody specjalnej ( kategoria e )
3. Warunkiem uczestnictwa w konkursie jest otrzymanie przez Organizatora wypełnionego formularza zgłoszeniowego wskazującego podmiot/ osobę nominowaną wraz z uzasadnieniem, dostępnego w Internecie na stronie www.fdc.org.pl

#### § 4

1. Zgłoszeń w konkursie mogą dokonywać osoby fizyczne, organizacje, instytucje i inne podmioty
2. Kapitułę konkursu tworzą członkowie FDC
3. Wyboru laureatów dokonuje kapituła konkursu zwykłą większością głosów
4. Decyzje kapituły konkursu są ostateczne i niepodważalne

#### § 5

1. Data rozpoczęcia i zakończenia nadsyłania zgłoszeń podana zostanie w Ogłoszeniu konkursowym
2. Ogłoszenie werdyktu nastąpi na stronie internetowej fdc (www.fdc.org.pl) oraz podczas uroczystej gali wręczenia nagród Otwarta Cyberprzestrzeń oraz Samorządu Równych Szans
3. Laureaci zostaną o tym fakcie powiadomieni przez organizatora i zaproszeni do wzięcia udziału w gali

#### § 6

1. FDC może wykluczyć Ubiegającego się o Nagrodę z udziału w Konkursie w przypadku naruszenia przez niego postanowień niniejszego Regulaminu.
2. Każdy Zgłaszający oraz Ubiegający się o Nagrodę ma prawo zwrócić się do FDC o wyjaśnienie treści niniejszego Regulaminu.
3. Przystąpienie do udziału w Konkursie jest jednoznaczne z przyjęciem warunków niniejszego Regulaminu.
4. W sprawach nieuregulowanych niniejszym Regulaminem zastosowanie mają odpowiednie przepisy Kodeksu Cywilnego.