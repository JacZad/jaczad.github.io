---
id: 896
title: 'Rafał Trzaskowski nowym ministrem administracji i cyfryzacji'
date: '2013-11-20T17:19:29+01:00'
layout: post
guid: 'http://informaton.pl/?p=896'
permalink: /2013/11/20/rafal-trzaskowski-nowym-ministrem-administracji-i-cyfryzacji/
restapi_import_id:
    - 5ca8405547793
categories:
    - artykuły
tags:
    - dostępność
    - MAiC
    - prawo
    - 'Rafał Trzaskowski'
    - 'Unia Europejska'
---

Dzisiejsza rekonstrukcja rządu dotyka też obszaru dostępności. Nowym szefem MAiC został Rafał Trzaskowski – europoseł Platformy Obywatelskiej. A raptem kilka dni temu otrzymał [nagrodę Forum Dostępnej Cyberprzestrzeni](http://www.fdc.org.pl/nagrody-otwarta-cyberprzestrzen-2013-wreczone/) za działania na rzecz dostępności w sieci. Na początku roku [prowadził konsultacje na temat europejskiego prawa o dostępności](http://informaton.pl/?p=643), [obiecanego niemal rok temu, bo 3 grudnia 2012 roku przez Vivian Redding.](http://informaton.pl/?p=413) Do tej pory MAiC także dosyć poważnie traktowało dostępność, co znalazło odzwierciedlenie w Programie Operacyjnym Polska Cyfrowa oraz w pierwszym ogłoszonym przez ten resort [konkursie grantowym.](http://informaton.pl/?p=766) Jednak sam minister Boni promował przede wszystkim otwartość treści i oprogramowania,a dostępność była nieco w cieniu tych idei. Może teraz się to zmieni, bo Rafał Trzaskowski rozumie, czym jest dostępność informacji i może z tego uczynić jeden z priorytetów swojej działalności. Ja w każdym razie będę z zaciekawieniem i nadzieją spoglądał na jego poczynania, życząc mu powodzenia.