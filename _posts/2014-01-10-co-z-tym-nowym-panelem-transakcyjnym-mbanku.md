---
id: 916
title: 'Co z tym nowym panelem transakcyjnym mBanku?'
date: '2014-01-10T13:05:51+01:00'
layout: post
guid: 'http://informaton.pl/?p=916'
permalink: /2014/01/10/co-z-tym-nowym-panelem-transakcyjnym-mbanku/
restapi_import_id:
    - 5ca8405547793
categories:
    - artykuły
tags:
    - banki
    - dostępność
    - mBank
    - usługi
    - 'WCAG 2.0'
---

Wczoraj na stronie Fundacji Vis Maior ukazała się [informacja i treść pisma skierowanego do mBanku.](http://fundacjavismaior.pl/dzieje-sie/aktualnosci/nowy-serwis-transakcyjny-mbanku-niedostepny-dla-osb-niewidomych/) Pismo zawiera informacje na temat braku dostępności nowego, bardzo promowanego, panelu transakcyjnego mBanku wraz z oczekiwaniem na rozwiązanie tego problemu. Pismo zostało skierowane także do Komisji Nadzoru Finansowego i Związku Banków Polskich, by te instytucje też się zainteresowały problemem. To wcale nie są żarty – niewidomi klienci mogą stracić dostęp do pieniędzy z dnia na dzień! MBank zaś pozostawał głuchy na informacje płynące wprost od niewidomych klientów, którzy chętnie korzystali akurat z tego banku. Teraz ta rzesza klientów może znaleźć się w trudnej sytuacji, a ja do tej grupy też się zaliczam. Ktoś powie, że przecież można przenieść się do innego banku i to jest prawda, ale tylko częściowa. Co bowiem zrobić, gdy ktoś ma otwarty kredyt, lokatę, papiery wartościowe, fundusze inwestycyjne? Jak nimi zarządzać i transferować, gdy z panelu nie da się korzystać? Teraz czekamy na odpowiedź z mBanku, który jest bardzo dumny ze swojej nowej aplikacji webowej, inteligentnej, wizualnie pięknej i dostosowującej się do potrzeb klienta. Niestety – nie do moich.