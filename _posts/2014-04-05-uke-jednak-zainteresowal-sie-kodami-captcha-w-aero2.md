---
id: 1006
title: 'UKE jednak zainteresował się kodami CAPTCHA w Aero2'
date: '2014-04-05T08:57:26+02:00'
layout: post
guid: 'http://informaton.pl/?p=1006'
permalink: /2014/04/05/uke-jednak-zainteresowal-sie-kodami-captcha-w-aero2/
restapi_import_id:
    - 5ca8405547793
categories:
    - artykuły
tags:
    - Aero2
    - CAPTCHA
    - prawo
    - UKE
---

I jak tu nie czuć satysfakcji, gdy się prawidłowo przewidzi przyszłość? Akceptacja dla kodów CAPTCHA znacząco spadła, gdy zaczęły się pojawiać nagminnie. Już mało kto twierdzi, że są uzasadnioną i sprawdzoną technologią.

Urząd Komunikacji Elektronicznej (UKE) ponownie [zainteresował się kodami wprowadzonymi w Aero2](http://uke.gov.pl/captcha-aero2-uke-interweniuje-w-sprawie-kodu-13664) i zainterweniował. Okazuje się, że kody jednak dosyć trudno odczytać nawet osobom z doskonałym wzrokiem. Kody są bowiem celowo bardzo, ale to bardzo zniekształcane, by nie rozpoznały ich automaty. Bo zwykłe kody już są łamane bez problemu. No i pojawiły się protesty użytkowników Aero2. Co więcej – UKE oczekuje także informacji, co wynikło z konsultacji z organizacjami osób niepełnosprawnych. Ja też jestem ciekawy, bo Forum Dostępnej Cyberprzestrzeni takich informacji nie uzyskało.

Sprawa z Aero2 może mieć pozytywny wpływ na dostępność. Zwraca bowiem uwagę na fakt, że dostępność nie jest czymś abstrakcyjnym, dotyczącym wąskiej i mało istotnej grupy użytkowników, ale szerokiej grupy, czyli wszystkich. Co więcej – afera może być dobrym przykładem do walki z kodami w ogóle. Teraz oczekuję wycofania się Aero2 z kodów, przeprosin i poszukiwań innych rozwiązań. Takich, które dzielą użytkowników na normalnych i nadużywających swego uczestnictwa w Internecie. A nie na widzących i niewidomych.