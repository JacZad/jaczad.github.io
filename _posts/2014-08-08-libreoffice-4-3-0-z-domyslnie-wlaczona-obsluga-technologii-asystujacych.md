---
id: 1100
title: 'LibreOffice 4.3.0 z domyślnie włączoną obsługą technologii asystujących'
date: '2014-08-08T09:08:00+02:00'
layout: post
guid: 'http://informaton.pl/?p=1100'
permalink: /2014/08/08/libreoffice-4-3-0-z-domyslnie-wlaczona-obsluga-technologii-asystujacych/
restapi_import_id:
    - 5ca8405547793
categories:
    - artykuły
tags:
    - dokumenty
    - LibreOffice
    - Microsoft
    - 'open source'
---

Nareszcie stało się to, co powinno było zdarzyć się już lata temu. Pojawiła się wersja 4.3.0 pakietu biurowego LibreOffice z domyślnie włączoną obsługą urządzeń dla osób niepełnosprawnych. Rzecz tak prosta i oczywista, że po prostu trudno uwierzyć, że dopiero teraz. Zainstalowałem, uruchomiłem i działa.

[LibreOffice](http://www.libreoffice.org/)to jeden z najbardziej znanych projektów <span lang="en">open source</span> na świecie. Jest to pakiet biurowy wzorowany na starszych wersjach Microsoft Office, który jednak nie został wyposażony we wstążki, ale pozostał przy rozwijanych menu. Kiedyś nosił nazwę OpenOffice, ale na skutek problemów z Oracle zmieniono mu nazwę, a kody przekazano do OpenDocument Foundation.

Do pakietu LibreOffice, a wcześniej Open Office, podchodziłem już wiele razy, bodaj od wersji 1.3. Lubię wolne i otwarte oprogramowanie, a ten pakiet obiecywał wiele. Jednak zawsze kończyło się na obietnicach. W pewnym momencie zaimplementowano w nim obsługę technologii asystujących, ale…

Dostępność w OpenOffice oparta była o dodatkowe oprogramowanie o nazwie Access-Bridge, które należało odnaleźć w odmentach Internetu i zainstalować. Access-Bridge wymagał z kolei Java SDK i nie zadowalała go sama maszyna uruchomieniowa. Po tych wszystkich operacjach należało włączyć tą obsługę urządzeń dla osób niepełnosprawnych, co w niedostępnym programie było niezłym wyzwaniem. Po tych wszystkich zabiegach program odinstalowywałem, bo szkoda mi było miejsca na tak nieużyteczne i niestabilne narzędzia. I tak było przez bodaj osiem lat.

Wczoraj przeczytałem na Twitterze, że najnowsza wersja LibreOffice 4.3.0 ma domyślnie włączone usługi dostępności i wymieniony interfejs dostępności. W całej operacji brała udział firma… Microsoft i efekt jest naprawdę dobry. Wystarczy pobrać instalator, uruchomić proces instalacji i uruchomić pakiet. Pod systemem Windows 7 i z czytnikiem NVDA pakiet wydaje się zupełnie dostępny. Można nawet odczytać parametry czcionek, co we wcześniejszych wersjach było niemożliwe. Czytane są menu, okna dialogowe i zawartość dokumentów. Nie jest to program tak szybki, jak MS Office, a i narzędzi jest jakby troszkę mniej, ale do domu może to być zupełnie wystarczające. W wolnej chwili przyjrzę się też innym elementom pakietu, to znaczy programowi do prezentacji i arkuszowi kalkulacyjnemu. W każdym razie LibreOffice 4.3.0 zostaje u mnie na dysku.