---
id: 1156
title: 'Android 5.0 z nowymi i poprawionymi funkcjami dostępności'
date: '2014-11-03T10:24:10+01:00'
layout: post
guid: 'http://informaton.pl/?p=1156'
permalink: /2014/11/03/android-5-0-z-nowymi-i-poprawionymi-funkcjami-dostepnosci/
restapi_import_id:
    - 5ca8405547793
categories:
    - artykuły
tags:
    - Android
    - czcionki
    - daltonizm
    - Google
    - kolor
    - kontrast
    - mobilne
    - napisy
---

Niedawno miała miejsce premiera najnowszej wersji systemu operacyjnego dla smartfonów i tabletów Android 5.0. Google pracuje nad dostępnością swojego systemu dla niepełnosprawnych użytkowników i wprowadził kilka ciekawych rozwiązań, skierowanych głównie do osób słabowidzących. Można dostosować sobie wielkość czcionek dla całego systemu, co do niedawna było zupełnie niemożliwe, poza rootowaniem urządzenia i podmienianiem plików czcionek. Pojawił się też tryb wysokiego kontrastu, co ucieszy osoby ze światłowstrętem, bo dzięki niemu można przestawić tło na ciemne, a tekst na jasne kolory. Bardzo jestem ciekawy tej funkcji. W iOS nie jest to zbyt szczęśliwie zaimplementowane, bo jest to zwykła inwersja kolorów, dotykająca na równi tekstu i tła, jak i zdjęć i filmów. Dodano także rozwiązania dla daltonistów, możliwość włączania napisów do filmów i skróty do uruchamiania funkcji dostępności. Teraz trzeba poczekać na opinie użytkowników, jak im się te zmiany podobają. A tutaj [tekst po angielsku z obszerniejszą listą usprawnień](http://www.androidcentral.com/accessibility-features-android-50-lollipop).