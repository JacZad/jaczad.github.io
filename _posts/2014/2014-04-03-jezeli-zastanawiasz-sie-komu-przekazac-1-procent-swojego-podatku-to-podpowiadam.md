---
id: 1002
title: 'Jeżeli zastanawiasz się, komu przekazać 1 procent swojego podatku, to podpowiadam'
date: '2014-04-03T10:18:12+02:00'
layout: post
guid: 'http://informaton.pl/?p=1002'
permalink: /2014/04/03/jezeli-zastanawiasz-sie-komu-przekazac-1-procent-swojego-podatku-to-podpowiadam/
enclosure:
    - "http://informaton.pl/wp-content/uploads/2014/04/OPP-VIS-MAJOR-2014.mp3\n4975205\naudio/mpeg\n"
restapi_import_id:
    - 5ca8405547793
categories:
    - artykuły
tags:
    - darowizna
    - 'Fundacja Vis Maior'
    - pieniądze
    - podatki
---

Pozostały jeszcze cztery tygodnie na złożenie rocznej deklaracji podatkowej. Jak zwykle w moim domu – zostawiamy sobie to na ostatnią chwilę i być może zrobi tak więcej osób czytających ten serwis. Pozwalam sobie zatem zarekomendować organizację, której ja zamierzam przekazać swój procent od daniny państwowej. I to nie tylko dlatego, że akurat tam pracuję.

[&gt;Fundacja Vis Maior](http://www.fundacjavismaior.pl/) to organizacja zajmująca się działaniami na rzecz osób niewidomych i słabowidzących. Jednak nie zbiera na operacje, wspieranie finansowe, paczki i podobne rzeczy. Celem jest jak największe usamodzielnienie osób niewidomych i słabowidzących, by mogły żyć niezależnie. Skupia się na uczeniu samodzielnego poruszania się z białą laską i psem przewodnikiem, uczy o prawach człowieka, obywatelskich i pracowniczych, szkoli w korzystaniu z komputerów i innych nowoczesnych technologii. Zdaję sobie sprawę, że nie jest to temat tak nośny, jak chore dzieci lub ludzie umierający w hospicjach, aletamte organizacje zajmują się opieką, a Vis Maior – zachęcaniem do samodzielności i niezależności. To jest temat równie ważny, a wciąż niedoceniany.

W Fundacji Vis Maior zajmuje się dwoma obszarami – dostępnością i rzecznictwem praw osób niewidomych. Oba te obszary są bliższe sobie, niż się zazwyczaj wydaje. Żyjemy w czasach, gdy informacja i dostęp do niej stanowią fundamenty do realizowania swoich praw. Dostęp do kultury, administracji publicznej, turystyki, wiedzy prawnej, edukacji – wszystko to odbywa się coraz częściej przez kanały informacji cyfrowej. Jeżeli te kanały nie są drożne, na przykład przez niedostępność lub brak kompetencji użytkowników – realizacja praw jest zagrożona. Na taką działalność jednak mało kto chce dawać pieniądze, bo ważniejsze są szkolenia z pisania CV lub obsługi MS Office. Dlatego liczę na chwilę refleksji przy wypełnianiu deklaracji i przekierowania ułamka należnego podatku do Fundacji Vis Maior, zamiast do urzędu skarbowego.

Tu możesz znaleźć [bliższe informacje na temat sposobu przekazania części swojego podatku do fundacji.](http://fundacjavismaior.pl/1-procent-podatku/) Tak naprawdę jednak to jest banalnie proste. W odpowiednią rubrykę deklaracji należy wpisać unikalny numer ewidencyjny Krajowego Rejestru Sądowego, którym jest **0000 136 590**, a urząd skarbowy zajmie się resztą. Liczę na Was! Dodaję jeszcze pięciominutową audycję na temat fundacji, jaką nagrałem w Polskim Radiu.

<audio class="wp-audio-shortcode" controls="controls" id="audio-1002-2" preload="none" style="width: 100%;"><source src="http://informaton.pl/wp-content/uploads/2014/04/OPP-VIS-MAJOR-2014.mp3?_=2" type="audio/mpeg"></source><http://informaton.pl/wp-content/uploads/2014/04/OPP-VIS-MAJOR-2014.mp3></audio>