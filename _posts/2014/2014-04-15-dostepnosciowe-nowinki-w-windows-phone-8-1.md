---
id: 1018
title: 'Dostępnościowe nowinki w Windows Phone 8.1'
date: '2014-04-15T12:35:44+02:00'
layout: post
guid: 'http://informaton.pl/?p=1018'
permalink: /2014/04/15/dostepnosciowe-nowinki-w-windows-phone-8-1/
restapi_import_id:
    - 5ca8405547793
categories:
    - artykuły
tags:
    - 'czytnik ekranu'
    - mobilne
    - powiększenie
    - 'Windows Phone'
    - wzrok
---

Byłem mocno rozczarowany, gdy okazało się, że Windows Phone 8 jest systemem pozbawionym opcji dostępnościowych, jakie od dawna są w iOS i Androidzie. Brak czytnika ekranu i dosyć ograniczone możliwości powiększania spychały go na koniec kolejki, nawet za Blackberry. Microsoft ratował sytuację nakładką Mobile Accessibility dostępną za darmo, ale było to narzędzie skromniutkie pod względem możliwości. Być może jednak ta sytuacja się zmieni wraz z pojawieniem się WP 8.1. Paul Thurrott w swoim [przeglądzie Windows Phone 8.1](http://winsupersite.com/windows-phone/windows-phone-81-review) wspomina, że w najnowsze wersji mobilnego systemu pojawi się Narrator, czyli czytnik ekranu. Znacząco mają się poszerzyć możliwości powiększania treści, co pomoże osobom słabowidzącym. Autor podkreśla też, że nie ma się co przejmować numerkami, bo WP 8.1 jest bardzo rozbudowaną aktualizacją. Ja się bardzo cieszę, bo większa konkurencja robi dobrze przede wszystkim klientom. A smartfony z WP są przy tym stosunkowo niedrogie. Trzeba jednak poczekać na potwierdzenie tych informacji i upewnić się, że wspomniane opcje będą dostępne w Polsce.