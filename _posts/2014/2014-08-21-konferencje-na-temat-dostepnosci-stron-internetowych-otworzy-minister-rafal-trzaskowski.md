---
id: 1106
title: 'Konferencję na temat dostępności stron internetowych otworzy minister Rafał Trzaskowski'
date: '2014-08-21T21:08:56+02:00'
layout: post
guid: 'http://informaton.pl/?p=1106'
permalink: /2014/08/21/konferencje-na-temat-dostepnosci-stron-internetowych-otworzy-minister-rafal-trzaskowski/
restapi_import_id:
    - 5ca8405547793
categories:
    - artykuły
tags:
    - Integracja
    - konferencja
    - MAiC
---

<figure aria-describedby="caption-attachment-1110" class="wp-caption alignleft" id="attachment_1110" style="width: 231px">[![Logo konferencji zawierające nazwę oraz ikonę osoby niepełnosprawnej na biało-czerwonym tle](https://i0.wp.com/informaton.pl/wp-content/uploads/2014/08/Logo_Dostępność-Polska-2014-231x300.jpg?resize=231%2C300)](https://i0.wp.com/informaton.pl/wp-content/uploads/2014/08/Logo_Dostępność-Polska-2014.jpg)<figcaption class="wp-caption-text" id="caption-attachment-1110">logo DP2014</figcaption></figure>

Do konferencji coraz bliżej, więc pojawiają się kolejne szczegóły. Poniżej materiał prasowy przekazany przez organizatorów. Konferencję ma otworzyć szef MAiC, więc temat jest chyba dla niego ważny. Zamierzam być na konferencji i zdać relację.

**Minister Rafał Trzaskowski otworzy konferencję  
?Dostępność Polska 2014?**

17 września br. w Centrum Konferencyjnym Muranów w Warszawie Minister Administracji i Cyfryzacji Rafał Trzaskowski otworzy konferencję na temat wymogów dostosowania serwisów internetowych instytucji publicznych dla potrzeb osób z niepełnosprawnością, której organizatorem jest Stowarzyszenie Przyjaciół Integracji.

Kwestia dostępności stron www administracji publicznej dla użytkowników z niepełnosprawnością to gorący temat, ponieważ zgodnie z polskim prawem już tylko niespełna rok został na wdrożenie pełnej dostępności tych serwisów. Jest to sprawa o tyle ważna, że osoby z niepełnosprawnością to jedna z grup, która jest szczególnie narażona na wykluczenie cyfrowe.

> ? Nie wszystkie strony internetowe są dostosowane do potrzeb osób niepełnosprawnych. Oznacza to, że wielu obywateli w Unii Europejskiej jest odciętych od sieci, a dzisiaj wykluczenie cyfrowe oznacza wykluczenie z rynku, z tych wszystkich możliwości, które my ludzie pełnosprawni mamy. Dlatego trzeba to zmieniać. Trzeba robić wszystko żeby dostosowywać strony internetowe, telefony i całą technologię do potrzeb osób niepełnosprawnych. Tylko wtedy osoby niepełnosprawne mogą w pełni korzystać z tych możliwości, które mają wszyscy inni ? komentuje Rafał Trzaskowski, Minister Administracji i Cyfryzacji. *Widzimy, że administracja rządowa jak i samorządy idą tą drogą i mamy nadzieję, że w 2015 roku sytuacja radykalnie się poprawi* ? dodaje Minister Rafał Trzaskowski.

Konferencja ?Dostępność Polska 2014 ? wymogi dostosowania serwisów internetowych instytucji publicznych dla potrzeb osób z niepełnosprawnością? będzie okazją do sprawdzenia czym jest dostępność, jakie wyzwania stoją przed instytucjami, które muszą ją wdrożyć oraz jak zrobić to skutecznie. Będzie to także szansa na spotkanie i rozmowę ze specjalistami ds. dostępności oraz przedstawicielami instytucji, które już rozpoczęły przygodę z dostępnością.

W konferencji wezmą udział m.in.: Robin Barnett (Ambasador Wielkiej Brytanii w Polsce), Włodzimierz Marciński (Lider Cyfryzacji), Mark Rait (Shaw Trust) oraz Teresa Hernik (Prezes Państwowego Funduszu Rehabilitacji Osób Niepełnosprawnych).

Konferencja odbędzie się **17 września 2014 roku** w **Centrum Konferencyjnym Muranów**, ul. Anielewicza 6.

Konferencja będzie miała charakter otwarty. Zgłoszenia przyjmowane są do 12 września 2014 roku. Szczegółowy program oraz formularz zgłoszeniowy znajduje się na stronie <http://www.integracja.org/dostepnosc-polska/>.

Konferencja w szczególności dedykowana jest przedstawicielom instytucji rządowych i samorządowych.

Więcej informacji: [www.integracja.org](http://www.integracja.org).

Integracja od 20 lat konsekwentnie działa na rzecz wyrównywania społecznych szans osób z niepełnosprawnościami, kształtowania świadomości obywatelskiej oraz integracji społecznej. Głównym celem Integracji jest inicjowanie i skuteczne wdrażanie rozwiązań na rzecz osób z niepełnosprawnościami.

Integracja jest ekspertem w zakresie dostępności serwisów internetowych dla osób z niepełnosprawnościami. Przez ostatnie 3 lata współpracowała z blisko 500 instytucjami i organizacjami działającymi na terenie całego kraju. W 2012 roku wspierała m.in. Kancelarię Prezesa Rady Ministrów w stworzeniu nowego serwisu www.premier.gov.pl, w efekcie czego jest on jednym z najlepiej dostosowanych serwisów administracji publicznej w Polsce.

Zapraszam do kontaktu

Monika Kamińska

Koordynator ds. PR

e-mail:<monika.kaminska@integracja.org>

tel.: 502 518 546