---
id: 1174
title: 'WUD na Pradze już za trzy dni'
date: '2014-11-11T17:57:49+01:00'
layout: post
guid: 'http://informaton.pl/?p=1174'
permalink: /2014/11/11/wud-na-pradze-juz-za-trzy-dni/
restapi_import_id:
    - 5ca8405547793
categories:
    - artykuły
tags:
    - dostępność
    - konferencja
    - użyteczność
---

**WUD na Pradze, o technologii budującej zaangażowanie**

Otaczająca nas wszędzie zaawansowana technologia, coraz częściej zamiast pomagać ? przytłacza nas. Dlatego projektanci, graficy, specjaliści IT i naukowcy na całym świecie od lat spotykają się by rozmawiać jak sprawić by tworzone rozwiązania były przyjazne i użyteczne dla ludzi. Jedną z okazji jest konferencja z okazji Światowego Dnia Użyteczności (World Usability Day) ? WUD na Pradze, która odbędzie się 14 listopada na SWPS w Warszawie.

Warszawska edycja konferencji odbywa się już po raz trzeci. Warto się wybrać, bo program jest bogaty, a udział całkowicie bezpłatny. W programie poza prelekcjami, są także warsztaty w małych grupach oraz konsultacje z mentorami dla tych, którzy już rozpoczęli przygodę z projektowaniem i szukają porady.

Wśród prelegentów znajduje się między innymi Daniel Mizielński współautor ?Map? dla dzieci, które stały się światowym bestsellerem, zdobyły szereg nagród i zostały okrzyknięte przez New York Timesa jedną z sześciu najciekawszych propozycji wydawniczych roku 2013. Oferta warsztatów obejmuje m.in. projektowanie aplikacji na Google Glass z Jakubem Kołakowskim z GDG, eksperymenty z dwunastoma Eyetrackerami prowadzone przez dr Krzysztofa Krejtza w największym w Polsce Ośrodku Badań Okulograficznych SWPS. Przewidziano także ćwiczenia z typografii z Łukaszem Dziedzicem, który na specjalne zamówienie Google zaprojektował font ?Lato?. Dziś jest to jeden z najpopularniejszych krojów na świecie.

Wydarzenie odbędzie się w dniu 14 listopada w godz. 13.00-20.30 w siedzibie Szkoły Wyższej Psychologii Społecznej. Udział w konferencji jest bezpłatny, ale wymagana jest wcześniejsza rejestracja. Ilość miejsc na warsztatach jest dodatkowo ograniczona. Szczegóły można znaleźć na stronie <http://www.wudnapradze.org>. Po konferencji odbędzie się after party.

WUD na Pradze to jedna z największych inicjatyw tego typu w Polsce. Organizatorami tegorocznej warszawskiej edycji są: CHI Polska oddział grupy ACM SIG-CHI, skupiającej się na badaniu, projektowaniu i rozwiązywaniu problemów interakcji pomiędzy człowiekiem a komputerem oraz SWPS z wykładowcami i studentami specjalności Projektowanie Interakcji Człowiek – Technologia

Światowy Dzień Użyteczności obchodzony jest od 2005 roku w ponad 40 krajach na całym świecie. Jego celem jest budowanie świadomości, promowanie i wspieranie projektowania rozwiązań użytecznych i przyjaznych odbiorcy. W tym roku inspiracją do spotkania jest hasło ?Engagement?.

W sprawie prelekcji, sponsoringu i informacji dodatkowych na temat wydarzenia prosimy o kontakt na <kontakt@wudnapradze.org> lub telefonicznie:

- Tomasz Lizoń: 519 515 141
- Olga Górnicka: 506 599 864