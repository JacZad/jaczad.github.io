---
id: 1239
title: 'Wytyczne na temat dostępności aplikacji mobilnych od BBC w wersji dojrzałej'
date: '2015-01-23T09:45:00+01:00'
layout: post
guid: 'http://informaton.pl/?p=1239'
permalink: /2015/01/23/wytyczne-na-temat-dostepnosci-aplikacji-mobilnych-od-bbc-w-wersji-dojrzalej/
restapi_import_id:
    - 5ca8405547793
categories:
    - artykuły
tags:
    - Android
    - BBC
    - HTML
    - iOS
    - mobilne
    - standardy
---

Już dawno [wspominałem o wytycznych opracowanych przez BBC](http://informaton.pl/mobilne/wytyczne-dla-mobilnej-dostepnosci-od-bbc/), ale wtedy to była jeszcze wersja 0.7 tego dokumentu. Teraz z przyjemnością informuję, że jest ostateczna wersja [BBC MASG 1.0](http://www.bbc.co.uk/guidelines/futuremedia/accessibility/mobile_access.shtml).

Różnica to nie tylko treść, ale także forma. Wytyczne przybrały postać aplikacji webowej i to poręcznej do używania. Jest nawet możliwość pobrania całości dokumentacji i korzystania offline. Wytyczne nadal obejmują iOS, Androida i HTML, a pomijają Windows Phone, Blackberry OS i Firefox OS, co dosyć dobrze pokazuje dzisiejszy rynek mobilny. Jeżeli chcesz kodować aplikacje mobilne i nie wiesz jak uczynić je dostępnymi – tu masz pełną dokumentację. Można tu znaleźć nie tylko objaśnienia i suche wytyczne, ale także przykłady kodu i wskazówki, czego unikać.

API dla iOS i Androida jest bardzo bogate w rozwiązania dostępnościowe dla interfejsów. Sęk w tym, że większość programistów nie wie, do czego służą. A jeżeli nawet wiedzą, to ignorują lub obawiają się popełnienia błędu. Z HTML jest znacznie lepiej, bo jest dłużej dokumentowany i częściej używany, a przy tym ma dużo mniejszą barierę wejścia. Jednak nawet w jego przypadku warto przejrzeć kod z dobrymi rozwiązaniami i przykłady często popełnianych błędów. Prawdziwa kopalnia wiedzy, do której polski rząd nie dopłaca.