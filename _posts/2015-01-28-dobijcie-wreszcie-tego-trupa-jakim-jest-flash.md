---
id: 1250
title: 'Dobijcie wreszcie tego trupa, jakim jest Flash'
date: '2015-01-28T19:54:48+01:00'
layout: post
guid: 'http://informaton.pl/?p=1250'
permalink: /2015/01/28/dobijcie-wreszcie-tego-trupa-jakim-jest-flash/
restapi_import_id:
    - 5ca8405547793
categories:
    - artykuły
tags:
    - Flash
    - HTML5
    - wideo
    - YouTube
---

Flash nie będzie już potrzebny do odtwarzania filmów w serwisie YouTube. Zamiast niego – domyślnym odtwarzaczem będzie ten w HTML5. Już od kilku lat nie mam Flasha w swoim komputerze, bo serdecznie tej technologii nie lubię. No dobrze… Mam go w Google Chrome, ale jako wbudowany, a nie doinstalowany. Google właśnie wbił kolejny kołek we Flasha.

YouTube podał na swoim oficjalnym blogu, że [przechodzi na HTML5.](http://youtube-eng.blogspot.com/2015/01/youtube-now-defaults-to-html5_27.html) Flash jest nieobecny na urządzeniach mobilnych Apple, a także na Androidzie. Jeżeli ktoś nawet ma jakąś tam jego wersję, to na pewno nie wspieraną. Nie ma go na telewizorach i coraz rzadziej na komputerach stacjonarnych. A mimo to wciąż pojawiają się nowe aplikacje webowe, które korzystają z tej technologii. Bez Flasha nie potrafią się obejść w e-learningu, czego doświadczyłem podczas współpracy z pewną krakowską firmą. Nie potrafią z niego zrezygnować twórcy aplikacji do telekonferencji, co przerabiam obecnie testując kolejne rozwiązania. Ale teraz, gdy zrezygnował z niego YouTube…

Teraz Flash umrze już szybko, a przynajmniej taką mam nadzieję. I tylko na państwowych studiach informatycznych będą go uczyć biednych studentów, jak Cobola czy inne artefakty informatycznej paleontologii. O jednego wroga dostępności będzie mniej. A dzisiaj wywalam z komputera Chrome. Bye, bye maszkaro!