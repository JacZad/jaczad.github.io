---
id: 1369
title: 'Organizacje pozarządowe dostały dotacje z MAiC i co dalej?'
date: '2015-07-02T09:29:13+02:00'
layout: post
guid: 'http://informaton.pl/?p=1369'
permalink: /2015/07/02/organizacje-pozarzadowe-dostaly-dotacje-z-maic-i-co-dalej/
restapi_import_id:
    - 5ca8405547793
categories:
    - artykuły
tags:
    - 'język migowy'
    - Joomla!
    - MAiC
    - NGO
    - projekty
    - szkolenia
---

Ministerstwo Administracji i Cyfryzacji rozstrzygnęło konkurs dotacyjny związany z dostępnością. Poniżej lista organizacji wraz z tytułami projektów oraz kilka słów komentarza ode mnie. Wreszcie – zaproszenie do wszystkich na łamy tego blogu.

Cieszy mnie poszerzanie się grona organizacji działających w obszarze dostępności. Części z nich nie znam i nigdy o nich nie słyszałem, więc poszperałem w sieci. Jeszcze jest zdecydowanie za wcześnie na ocenę jakiegokolwiek projektu, bo czasem nie wiadomo nawet, co będzie w środku. Tam gdzie wiem, to napiszę zdanie lub dwa refleksji.

1. Polski Walidator Dostępności PWD online” – [Stowarzyszenie Na Rzecz Rozwoju Regionu „Dolina Gubra”](http://dolinagubra.pl/). Nigdy nie słyszałem o tym stowarzyszeniu, a i ze strony internetowej nie wynika, by zajmowali się kiedykolwiek dostępnością. Tytuł projektu wskazuje, że ma to być projekt informatyczny, polegający na stworzeniu kolejnego walidatora dostępności. Nie wiem po co, bo takie już są, a i w tak krótkim czasie trudno zrobić coś sensownego. Jestem ciekawy, ale przewiduję fiasko projektu.
2. „Kuźnia Dostępnych Stron” – [Fundacja PCJ Otwarte Źródła](http://fundacja.joomla.pl/)i [Spółdzielnia Socjalna FADO](http://www.spoldzielniafado.pl/). Wedle mojej wiedzy projekt ma polegać na stworzeniu dostępnej dystrybucji CMS Joomla! Mam nadzieję, że nie tylko skórki, ale będzie to coś więcej.
3. „Droga do dostępności 2015” – [Towarzystwo Tłumaczy i Wykładowców języka migowego "Gest"](http://gest.jmigowy.eu/). To jeden z projektów, z którego nazwy nic nie potrafię wyczytać. Strona internetowa sugeruje, że projekt będzie dotyczył języka migowego, bo tym się ta organizacja zajmuje. Co z resztą dostępności? Mam obawy, że będzie to projekt mocno niszowy, ale mogę się mylić.
4. „Polska Akademia Dostępności – wsparcie i rozwój” – [Fundacja Widzialni](http://www.widzialni.org/). Ta organizacja jest znana z działalności w obszarze dostępności, a tytuł sugeruje kontynuację [poprzedniego projektu.](http://pad.widzialni.org/)W jego ramach udostępniono system CMS, BIP i zestaw skórek do wdrażania przez podmioty publiczne. Powstały też ciekawe kursy e-learningowe i przeprowadzono badania naukowe nad dostępnością.
5. „Urząd dla każdego – poprawa dostępności serwisów internetowych powiatowych urzędów pracy” – [Fundacja Aktywizacja](http://www.aktywizacja.org.pl/). Tytuł projektu sugeruje wsparcie dla PUP w dostosowywaniu ich stron internetowych do standardu dostępności. Postaram się wywiedzieć o szczegóły, bo tych ludzi akurat znam.
6. „Internet bez barier. Wsparcie seniorów i osób niepełnosprawnych w swobodnym dostępie do treści cyfrowych” – [Stowarzyszenie Edukacja i nauka](http://www.stowarzyszenie.edu.pl/). To jeden z takich tytułów, w którym mieści się absolutnie wszystko. Strona internetowa sugeruje radzej szkolenia, chociaż znalazłem też ślady projektów informatycznych. Przyznam też, że pierwszy raz słyszę o tej organizacji.

Przez najbliższe pół roku trochę będzie się działo w różnych organizacjach, więc zakładam przyrost wiedzy na temat dostępności. Jeżeli ktoś z beneficjentów konkursu chciałby pisać na tym blogu, to ja serdecznie zapraszam. Warunki są proste – żadnych reklam i zaproszeń na płatne imprezy, chyba że po uzgodnieniu ze mną. Zainteresowanych zapraszam do [kontaktu](http://informaton.pl/kontakt/)dowolną drogą. Zakładam konto autorskie, a jak się poznamy bliżej – zmieniam na redaktorskie. Pamiętajcie, że razem możemy zbudować bardziej dostępny wirtualny świat.