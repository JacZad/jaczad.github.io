---
id: 1215
title: 'Pierwszy konkurs na dofinansowanie projektów informatycznych z Programu Operacyjnego Cyfrowa Polska'
date: '2015-01-10T13:37:03+01:00'
layout: post
guid: 'http://informaton.pl/?p=1215'
permalink: /2015/01/10/pierwszy-konkurs-na-dofinansowanie-projektow-informatycznych-z-programu-operacyjnego-cyfrowa-polska/
restapi_import_id:
    - 5ca8405547793
categories:
    - artykuły
tags:
    - KRI
    - pieniądze
    - POPC
    - 'WCAG 2.0'
---

Nie mogę sobie odmówić przyjemności napisania tej kwoty: 945500000 złotych na projekty informatyczne w [pierwszym konkursie w ramach POPC](http://www.wwpe.gov.pl/index.php?params[section_id]=22&params[category_id]=148) (Program Operacyjny Cyfrowa Polska). Jest to równowartość około 3000 mieszkań w Warszawie. I wszystkie te projekty **muszą spełniać wymagania WCAG 2.0!** Muszą, bo zostało to zapisane zarówno w programie operacyjnym, jak i w wymaganiach konkursowych. Za te gigantyczne pieniądze mają powstać systemy informatyczne wspomagające informatyzację administracji publicznej, a przy tym – oferować usługi dla obywateli. Dlatego dostępność jest tutaj równie ważna, jak prostota używania, niezawodność i bezpieczeństwo. Sama strona podlinkowana powyżej jest słabo dostępna, a ściślej – ma wiele banalnych do likwidacji błędów dostępności. Warto nad tym popracować, by nie dawać złego przykładu. Wkrótce zacznie się czas monitorowania powstających systemów, bo muszą być skończone w ciągu 3 lat od podpisania umowy, więc w połowie 2018 roku. Będziemy monitorować w ramach komitetu monitorującego, czy dostępność jest faktyczna, czy tylko zadeklarowana na papierze.