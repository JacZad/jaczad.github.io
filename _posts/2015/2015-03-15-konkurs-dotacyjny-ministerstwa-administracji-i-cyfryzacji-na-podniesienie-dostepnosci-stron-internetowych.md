---
id: 1272
title: 'Konkurs dotacyjny Ministerstwa Administracji i Cyfryzacji na podniesienie dostępności stron internetowych'
date: '2015-03-15T12:31:18+01:00'
layout: post
guid: 'http://informaton.pl/?p=1272'
permalink: /2015/03/15/konkurs-dotacyjny-ministerstwa-administracji-i-cyfryzacji-na-podniesienie-dostepnosci-stron-internetowych/
restapi_import_id:
    - 5ca8405547793
categories:
    - artykuły
tags:
    - dotacje
    - MAiC
    - pieniądze
    - 'WCAG 2.0'
---

Ministerstwo Administracji i Cyfryzacji ogłosiło kolejny [konkurs dotacyjny](https://mac.gov.pl/aktualnosci/ogloszenie-o-otwartym-konkursie-ofert) dla organizacji pozarządowych. Wydaje się, że MAiC nabiera doświadczenia i ten konkurs wygląda o wiele lepiej, niż poprzedni, który miał więcej obszarów wsparcia, a na jego realizację były… dwa miesiące. Teraz jest lepiej, a na dodatek raczej nie powinny w nim przejść kolejne projekty polegające na audytowaniu serwisów internetowych. Audyty są potrzebne, ale same w sobie absolutnie nic nie dają. Tutaj widzę jakieś pomysły, na przykład narzędzia wspomagające badanie dostępności i szkolenia. Jestem bardzo ciekawy, kto i na co dostanie te dofinansowania, a najciekawsze projekty postaram się tu opisywać i promować. Sam też mam pewne pomysły, które chętnie oddam w dobre ręce lub przyjmę oferty współpracy. I niech się szerzy wiedza.