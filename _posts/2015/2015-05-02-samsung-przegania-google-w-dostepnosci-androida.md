---
id: 1329
title: 'Samsung przegania Google w dostępności Androida'
date: '2015-05-02T08:18:00+02:00'
layout: post
guid: 'http://informaton.pl/?p=1329'
permalink: /2015/05/02/samsung-przegania-google-w-dostepnosci-androida/
restapi_import_id:
    - 5ca8405547793
categories:
    - artykuły
tags:
    - Android
    - iOS
    - mobilnie
    - Samsung
---

Jakiś czas temu pisałem o [różnicach pomiędzy iOS i Androidem](http://informaton.pl/artykuly/dostepne-smartfony-czyli-jaki-maja-wybr-niewidomi-uzytkownicy/)oraz jaki mają wpływ na dostępność. Zakończyłem konkluzją, że Android daje potencjalnie większe możliwości, tylko nikt z nich nie korzysta. Otóż teraz można wskazać firmę Samsung, która w najnowszym flagowcu Galaxy S6 wprowadziła wiele ciekawych rozwiązań przekraczających rozwiązania z samego Androida. Technologie asystujące w Android 5 też się zmieniły, chociaż kierunek nie cieszy wszystkich użytkowników. Samsung zrobił coś innego – opracował własne.

Już od pewnego czasu dostępny był syntezator mowy od Samsunga oparty o otwarty projekt Espeak. Teraz Samsung poszedł o wiele dalej oferując własną modyfikację czytnika ekranu TalkBack. Może w samej firmie zauważono, że rozwój tej części systemu idzie za wolno i w złym kierunku, a może powód był inny, dość że Samsung modyfikuje bardzo poważnie technologie asystujące, by lepiej działały z jego urządzeniami. Dlatego właśnie w zeszłym roku [Samsung otrzymał nagrodę FDC.](http://www.fdc.org.pl/laureaci-konkursu-otwarta-cyberprzestrzen-2014-nagrodzeni/)W artykule [poświęconym ułatwieniom dostępu w Galaxy S6](http://mobilizer.instapaper.com/m?u=http://feedproxy.google.com/~r/androidcentral/~3/Juuq_UaSkVw/story01.htm&utm_content=buffer41c6a&utm_medium=social&utm_source=twitter.com&utm_campaign=buffer) wygląda to bardzo ciekawie. Nie tylko TalkBack, ale także dźwiękowe etykiety, możliwość zmiany wielkości czcionek systemowych, kolorystyki, wygodne gesty powiększania, skrót dostępności i usługi dodatkowe dla użytkowników z niepełnosprawnością słuchu i ruchu. Katalog wygląda niezwykle imponująco i chętnie przyjrzałbym się bliżej nowemu smartfonowi od Samsunga, więc jak ktoś coś… Na początek wystarczy mi testowanie, ale za prezent też się nie obrażę.

Samsung wykorzystuje otwartość systemu Android rozwijając go po swojemu. To dobry kierunek, bo ta firma ma odpowiednie moce pracownicze i finansowe, by zrobić coś ciekawego. Do tego nie boją się eksperymentów. Sam brałem udział w badaniu nowych rozwiązań interfejsowych związanych z dostępnością i wszystkie były ciekawe, chociaż nie wszystkie wygodne. Lubię mieć wybór, więc z utęsknieniem czekam na coś, czym mógłbym zastąpić iPhone. Nie dlatego, że go nie lubię, ale dlatego, by mieć wybór.