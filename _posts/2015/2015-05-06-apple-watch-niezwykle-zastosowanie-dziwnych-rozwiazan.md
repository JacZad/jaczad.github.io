---
id: 1332
title: 'Apple Watch &#8211; niezwykłe zastosowanie dziwnych rozwiązań'
date: '2015-05-06T09:12:35+02:00'
layout: post
guid: 'http://informaton.pl/?p=1332'
permalink: /2015/05/06/apple-watch-niezwykle-zastosowanie-dziwnych-rozwiazan/
restapi_import_id:
    - 5ca8405547793
categories:
    - artykuły
tags:
    - Apple
    - dotyk
    - mobilne
    - Watch
    - wibracje
---

Przyznaję, że chodzi za mną Apple Watch. Nie teraz, bo nie ma w nim języka polskiego, a i dopracowanie systemu też się przyda. Jednak za rok lub dwa się skuszę. Jednak dzisiaj nie o tym, ale o ciekawych zastosowaniach dziwnych pomysłów z tego zegarka.

Podczas prezentacji możliwości Apple Watcha pokazywano przesyłanie pomiędzy urządzeniami serduszek i bicia serca. Bawiło mnie to i trochę żenowało, że jestem traktowany jak dzieciuch, który będzie kolegom lub koleżankom z podwórka imponował takimi gadżetami. Tak myślałem do dzisiaj, do przeczytania [artykułu głuchoniewidomej właścicielki Apple Watcha z USA](http://www.mollywatt.com/blog/entry/my-apple-watch-after-5-days). Opisała swoje doświadczenia z pięciu pierwszych dni i jest zachwycona.

Kobieta ma zespół Ushera, który powoduje jednoczesne uszkodzenie wzroku i słuchu. Z tekstu wnioskuję, że trochę widzi i trochę słyszy, bo opisuje dostosowanie wyglądu ekranu do swoich potrzeb oraz jest mówiąca. Jednak najbardziej sobie chwali informacje dotykowe, czyli wibracje. To słynne przekazywanie bicia serca wykorzystuje w trudnych sytuacjach, na przykład w dużym hałasie, by skontaktować się z innymi, na przykład matką. Wibracje zaś wykorzystuje przy poruszaniu się z użyciem nawigacji, bo zegarek informuje o tym, w którą stronę skręcić. Z kolei matka korzysta z przekazywania wibracji, gdy córka jest w innym pomieszczeniu lub gdy chce zwrócić na coś jej uwagę. Jestem ciekaw, co na to moi głuchoniewidomi znajomi…