---
id: 1343
title: 'Dwa rozszerzenia do Chrome poprawiające dostępność stron internetowych'
date: '2015-05-25T10:11:02+02:00'
layout: post
guid: 'http://informaton.pl/?p=1343'
permalink: /2015/05/25/dwa-rozszerzenia-do-chrome-poprawiajace-dostepnosc-stron-internetowych/
restapi_import_id:
    - 5ca8405547793
categories:
    - artykuły
tags:
    - animacje
    - Chrome
    - Google
    - kolor
    - kontrast
    - migotanie
---

&lt;p.Dostępność serwisów internetowych bywa łatana na różnych poziomach, niekoniecznie w samym serwisie. Czasem dokonuje się modyfikacji po stronie użytkownika, na przykład za pomocą rozszerzeń do przeglądarki. Dzisiaj o dwóch takich rozszerzeniach, o których dowiedziałem się z [tego artykułu.](http://globalaccessibilitynews.com/2015/05/25/google-launches-two-new-chrome-accessibility-extensions/)

Google wydał dwa ciekawe rozszerzenia przeznaczone dla swojej przeglądarki Chrome. Pierwsza to [polityka wyświetlania animacji](https://chrome.google.com/webstore/detail/animation-policy/ncigbofjfbodhkaffojakplpmnleeoee), której zadaniem jest ograniczenie wyświetlania animowanych grafik, na przykład GIIF oraz SVG. Rozszerzenie nie ingeruje w wyświetlanie filmów, co uważam za ograniczenie, ale i tak warto wypróbować. Rozszerzenie może pomóc osobom słabowidzącym, ale przede wszystkim chorym na epilepsję i jest pewnego rodzaju odpowiedzią na [kryterium sukcesu 2.3.1](http://informaton.pl/wcag-2-0/ogranicz-migotanie-by-nie-wywolywac-atakw-padaczki-wcag-2-0-sc-2-3-1-poziom-a/).

Drugim rozszerzeniem jest [Color Enhancer](https://chrome.google.com/webstore/detail/color-enhancer/ipkjmjaledkapilfdigkgfmpekpfnkih?hl=en), którego zadaniem jest modyfikacja kolorów na stronie. Użytkownik może dostosować barwy do swoich potrzeb, co może się przydać osobom słabowidzącym i daltonistom.

Muszę jednak stwierdzić, że smuci mnie konieczność stosowania takich rozszerzeń. Oznacza to bowiem, że niedostępność stron jest łatana po stronie przeglądarki, a nie serwisu internetowego. Rozszerzenia nie byłyby potrzebne, gdyby projektant zadbał o dostępność od początku, a teraz ktoś inny musi naprawiać takie błędy. Jeżeli jednak te aplikacje pomogą ludziom, to warto wiedzieć o ich istnieniu.