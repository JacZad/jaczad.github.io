---
id: 1379
title: 'Pierwszy poradnik, jak zorganizować dostępne wydarzenie'
date: '2015-07-09T09:40:35+02:00'
layout: post
guid: 'http://informaton.pl/?p=1379'
permalink: /2015/07/09/dostepne-wydarzenie/
restapi_import_id:
    - 5ca8405547793
categories:
    - artykuły
tags:
    - audiodeskrypcja
    - 'dostępne wydarzenia'
    - 'język migowy'
    - napisy
    - 'napisy na żywo'
    - 'pętla indukcyjna'
    - PJM
    - respeaking
    - standardy
    - szczygielska
---

Wspólnie z Mariuszem Trzeciakiewiczem (Fundacja Katarynka) oraz Maćkiem Kasperkowiakiem (PFOS) opracowaliśmy [pierwszą publikację na temat dostępności wydarzeń](http://www.fdc.org.pl/gallery/DOST%C4%98PNE-WYDARZENIA-W-PRAKTYCE.pdf). Straliśmy się, aby była ona jak najbardziej aktualna i praktyczna. By uwzględniała wymagania stawiane wydarzeniom finansowanym ze środków unijnych i podpowiadała proste rozwiązania. W części poradnikowej, charakteryzujemy grupy o szczególnych potrzebach i piszemy, na co zwrócić uwagę na każdym etapie organizacji wydarzenia. Publikację uzupełniają przystępnie opisane i ilustrowane przykłady: konferencji, koncertu, festiwalu teatralnego. Mapujemy także rynek usług. Dla leniwych zamieszczamy skrót w postaci listy kontrolnej i krótkie filmy o dostępności konferencji i festiwalu muzycznego sfinansowane przez Unikkon Integral i Orange Polska. Publikacja zrealizowana w ramach projektu [Forum Dostępnej Cyberprzestrzeni](http://www.fdc.org.pl/).

Zapraszam do lektury!

Monika Szczygielska

**Zaplanuj wydarzenie zgodnie z zasadami dostępności:**

1. Wybierz miejsce dostępne architektonicznie z wygodnym dojazdem komunikacją miejską.
2. Opracuj dostępne zaproszenie. Tekstowa forma ułatwi dotarcie z informacją do większej grupy odbiorców m.in. niewidomych, a nagranie w języku migowym do głuchych.
3. Zamieść w formularzu rejestracyjnym pytanie o specjalne potrzeby uczestników.
4. Zapewnij różne formy kontaktu – telefon, sms, e-mail.
5. Zadbaj o dostępność strony www i materiałów konferencyjnych. Korzystaj z plików w dostępnych formatach elektronicznych (Word, PDF z warstwą tekstową) oraz wideo z tłumaczeniem na język migowy, z napisami, audiodeskrypcją. Bądź przygotowany na udostępnienie alternatywnych formatów takich jak np. druk powiększony.
6. Zapewnij asystę osobom o specjalnych potrzebach. Zorganizuj szkolenie dla pracowników i wolontariuszy z obsługi osób z niepełnosprawnościami.
7. Pamiętaj, że podczas wydarzeń różne grupy osób z niepełnosprawnościami mają różne potrzeby. Dla głuchych pomocne będzie tłumaczenie na język migowy, dla słabosłyszących pętla indukcyjna, symultaniczny przekaz tekstowy i filmy z napisami, dla słabowidzących wysoki kontrast i duży tekst, a dla niewidomych audiodeskrypcja.
8. Zadbaj o dostępność transmisji on-line przez tłumaczenie migowe, napisy, odtwarzacz przyjazny oprogramowaniu czytającemu.
9. Pamiętaj o specjalnych potrzebach prelegentów z niepełnosprawnościami.
10. Korzystaj z usług profesjonalistów, a w razie wątpliwości konsultuj się z organizacjami reprezentującymi osoby z niepełnosprawnościami.

**[Dostępne wydarzenie w praktyce – przeczytaj publikację](http://www.fdc.org.pl/gallery/DOST%C4%98PNE-WYDARZENIA-W-PRAKTYCE.pdf)**

**Jak zorganizować konferencję bez barier? (PJM, napisy, transkrypcja)**

<div class="jetpack-video-wrapper"><div class="suki-oembed suki-oembed-video" style="padding-top: 56.228%;"><iframe allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" frameborder="0" height="641" loading="lazy" src="https://www.youtube.com/embed/azDf-AraSPA?feature=oembed" title="Jak zorganizować konferencję bez barier? (PJM, napisy)" width="1140"></iframe></div></div>**Orange Warsaw Festival 2015 (PJM, napisy, transkrypcja)**

<div class="jetpack-video-wrapper"><div class="suki-oembed suki-oembed-video" style="padding-top: 56.228%;"><iframe allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" frameborder="0" height="641" loading="lazy" src="https://www.youtube.com/embed/48YQ4R9nHxQ?feature=oembed" title="Dostępne wydarzenie. Orange Warsaw Festival (PJM, napisy)" width="1140"></iframe></div></div>Wersja z audiodeskrypcją będzie dostępna wkrótce.