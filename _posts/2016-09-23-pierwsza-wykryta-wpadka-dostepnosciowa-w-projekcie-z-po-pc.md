---
id: 1541
title: 'Pierwsza wykryta wpadka dostępnościowa w projekcie z PO PC'
date: '2016-09-23T16:25:57+02:00'
layout: post
guid: 'http://informaton.pl/?p=1541'
permalink: /2016/09/23/pierwsza-wykryta-wpadka-dostepnosciowa-w-projekcie-z-po-pc/
restapi_import_id:
    - 5ca8405547793
categories:
    - artykuły
tags:
    - CAPTCHA
    - MR
    - NCBR
    - pieniądze
    - 'PO PC'
    - prawo
---

Wziąłem się za sprawdzanie, czy projekty finansowane ze środków Programu Operacyjnego Polska Cyfrowa spełniają wymagania dostępności. Pierwszy na widelec trafił projekt Narodowego Centrum Badań i Rozwoju (NCBR) pt. „e-Pionier – wsparcie uzdolnionych programistów na rzecz rozwiązywania zidentyfikowanych problemów społecznych lub gospodarczych”. Projekt ma charakter regrantingu i NCBR dostał go właściwie bez wysiłku. Chodzi zaś o kwotę 106 milionów złotych. Zajrzałem sobie zatem na [stronę z informacją o projekcie.](http://www.ncbir.pl/fundusze-europejskie/program-operacyjny-polska-cyfrowa/pierwszy-konkurs-e-pionier/)

Jest tam link do [generatora wniosków](https://lsi.ncbr.gov.pl/), za którego pomocą należy składać wnioski. Trzeba założyć konto, co jest oczywiste, więc klikam na link “Zarejestruj się” i co się ukazuje? Prosty formularz, a na jego końcu kod zabezpieczający CAPTCHA! Po prostu literki do przepisania, jak w durnym formularzu do komentarzy. Nie ma nawet alternatywy dźwiękowej, chociaż ona też nie zapewniałaby zgodności z WCAG 2.0. Pierwsze dwie minuty sprawdzania i dwa kliknięcia pozwoliły na znalezienie poważnego uchybienia. A przecież każdy realizator projektu z PO PC jest zobowiązany do przestrzegania dostępności. Ciekawe, co znajdę dalej.