---
id: 1490
title: 'Polskie kino w końcu dostępne!'
date: '2016-02-09T16:00:42+01:00'
layout: post
guid: 'http://informaton.pl/?p=1490'
permalink: /2016/02/09/polskie-kino-w-koncu-dostepne/
restapi_import_id:
    - 5ca8405547793
categories:
    - artykuły
tags:
    - audiodeskrypcja
    - głusi
    - KRRiT
    - multimedia
    - napisy
    - PISF
    - wideo
---

Będzie więcej dostępnych filmów. A audiodeskrypcja i napisy będą lepszej jakości. I nie jest to lista pobożnych życzeń.

[Polski Instytut Sztuki Filmowej zaktualizował właśnie regulamin dotacyjny na 2016 rok](https://www.pisf.pl/files/dokumenty/po_2016/Programy_Operacyjne_PISF_2016.pdf). Zapis w regulaminie Programów Operacyjnych PISF nie pozostawia żadnych wątpliwości.

> 6.3. Producent filmu fabularnego i pełnometrażowego filmu animowanego musi wyprodukować ścieżkę z audiodeskrypcją i napisy dla osób niesłyszących. Audiodeskrypcja i napisy powinny być dołączone do kopii wzorcowej filmu będącej podstawą do produkcji kopii dystrybucyjnych.

Środowisko zajmujące się dostępnością multimediów zareagowało na informację z PISF z euforią

> Marzenia się spełniają! ‪#‎filmybezbarier‬! nadchodzą!!!

napisała na Facebooku Anna Żórawska. A na fanpagu, kierowanej przez nią Fundacji Kultury bez Barier ukazał się post:

> Bezsprzecznie najlepsza wiadomość tego roku!!!:))) Zawsze wierzyliśmy, że cuda się zdarzają!

Kampania Udostępnij się:

> Nareszcie! Wielka dobra zmiana 🙂 Polski Instytut Sztuki Filmowej wprowadził długo oczekiwany punkt w regulaminie przyznawania dofinansowania na filmy. Teraz to już ‪#‎udostepnijsie‬ polski filmie na całego!

Nie ma się co dziwić. Audodeskrypcja i napisy w kopii zero oznaczają, że będzie je można odtworzyć w każdym kinie.  
– Napisy do filmów polskich, zwłaszcza w kinach to wciąż sytuacja wyjątkowa, a nie norma – mówi Anna Sacha, słabosłysząca liderka Inicjatywy “Napisy Plus”.

Oczywiście są miejsca w internecie, gdzie osoba z niepełnosprawnością wzroku lub słuchu obejrzy dobry film. Na [Adapterze](http://adapter.pl/) prowadzonym przez Fundację Katarynka oraz w [Ninatece](http://ninateka.pl/strona/dostepnosc) Narodowego Instytutu Audiowizualnego.  
Albo m.in. dzięki Fundacji Kultury Bez Barier na dvd. – Niestety nie zawsze to, co sobie zamarzymy uda się zrealizować, ponieważ okazuje się, że dystrybutor albo nie jest zainteresowany, albo odmawia, albo nie dysponuje już prawami do publicznych pokazów – tłumaczy Anna Żórawska.

Teraz sytuacja powinna ulec zmianie. Przynajmniej jeśli chodzi o filmy dotowane przez PISF. Chcę wierzyć, że w związku ze wzrostem świadomości i trochę efektem kuli śniegowej, nie tylko tych.

Niezależnie w dwóch ośrodkach w Polsce trwają zaawansowane prace nad odbiorem audiodeskrypcji w kinach z wykorzystaniem smartfonów. Technologie w tym zakresie są co raz bardziej sprzyjające osobom z niepełnopsrawnością. Prezentacji pierwszych efektów spodziewamy się jeszcze w tym roku.

Dodatkowo audiodeskrypcja i napisy będą lepszej jakości. Otóż Krajowa Rada Radiofonii i Telewizji wydała rekomendacje w sprawie sposobu realizacji i jakości napisów. Dokument był konsultowany z ekspertami. Swoje opinie w tej sprawie przesłały m.in. Fundacja Widzialni i Forum Dostępnej Cyberprzestrzeni. To kolejne już stanowisko KRRIT w zakresie dostępności mediów. W lipcu 2015 instytucja opublikowała dokument dotyczący audiodeskrypcji.

[Stanowisko rekomendacyjne KRRIT ws. jakości i sposobu realizacji napisów dla niesłyszących w utworach audiowizualnych z 26 stycznia 2016](http://www.krrit.gov.pl/krrit/aktualnosci/news,2213,stanowisko-w-sprawie-jakosci-i-sposobu-realizacji--napisow-dla-nieslyszacych-w-utworach.html)

[Stanowisko rekomendacyjne KRRIT ws. jakości i sposobu realizacji audiodeckrypcji w utworach audiowizualnych z 7 lipca 2015](http://www.krrit.gov.pl/Data/Files/_public/Portals/0/konsultacje/2015/audiodeskrypcja/stanowisko_audiodeskrypcja-f.pdf)