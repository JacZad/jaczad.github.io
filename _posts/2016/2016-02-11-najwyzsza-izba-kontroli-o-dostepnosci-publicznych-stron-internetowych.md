---
id: 1500
title: 'Najwyższa Izba Kontroli o dostępności publicznych stron internetowych'
date: '2016-02-11T21:09:25+01:00'
layout: post
guid: 'http://informaton.pl/?p=1500'
permalink: /2016/02/11/najwyzsza-izba-kontroli-o-dostepnosci-publicznych-stron-internetowych/
restapi_import_id:
    - 5ca8405547793
categories:
    - artykuły
tags:
    - audyt
    - KRI
    - NIK
    - PFRON
    - 'WCAG 2.0'
---

Najwyższa Izba Kontroli (NIK) opublikowała [raport](https://www.nik.gov.pl/kontrole/wyniki-kontroli-nik/pobierz,nik-d-15-505-dostepnosc-stron,typ,kk.pdf) z kontroli realizacji rozporządzenia w sprawie Krajowych Ram Interoperacyjności, a dokładniej – zgodności z WCAG 2.0. Jak można się było spodziewać – jest bardzo słabo. W zasadzie na pochwałę zasługiwał 1 serwis na 23 skontrolowane, a w większości wypadków serwisy były mocno niedostępne. Ten pozytywnie oceniony, to dosyć nowy serwis Państwowego Funduszu Rehabilitacji Osób Niepełnosprawnych (PFRON), a dosyć dobrą notę uzyskał jeszcze serwis Ministerstwa Zdrowia. Czyli nie jest dobrze.

Ciekawi mnie metodyka, jakiej użyto do wykonania audytów. Opisana jest bardzo pobieżnie, chociaż nadmieniono, że w badaniu wzięło udział kilkoro użytkowników z różnymi niepełnosprawnościami. Natknąłem się też na kilka drobnych błędów merytorycznych, ale przymykam na nie oko. W końcu publikacja mojego autorstwa została zacytowana w tak poważnym raporcie równie poważnej instytucji:)