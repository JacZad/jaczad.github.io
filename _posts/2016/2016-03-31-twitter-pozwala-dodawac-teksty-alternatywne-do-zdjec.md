---
id: 1514
title: 'Twitter pozwala dodawać teksty alternatywne do zdjęć'
date: '2016-03-31T18:45:49+02:00'
layout: post
guid: 'http://informaton.pl/?p=1514'
permalink: /2016/03/31/twitter-pozwala-dodawac-teksty-alternatywne-do-zdjec/
restapi_import_id:
    - 5ca8405547793
categories:
    - artykuły
tags:
    - Android
    - Apple
    - grafika
    - iOS
    - 'tekst alternatywny'
    - Twitter
---

Przedwczoraj Twitter opublikował na swoim blogu [informację o uruchomieniu możliwości dodawania tekstów alternatywnych do grafik](https://blog.twitter.com/2016/accessible-images-for-everyone). Na razie jest to możliwe tylko za pomocą aplikacji dla iOS i Androida, ale pewnie wkrótce taka możliwość pojawi się w innych klientach, w tym w webowym. Trochę nie podoba mi się sposób wdrożenia tego rozwiązania, bo domyślnie jest ono wyłączone. W aplikacji dla iOS trzeba wejść w ustawienia dostępności i tam aktywować funkcję. Co gorsza – nie pojawia się ona każdemu, bo w ostatniej aktualizacji jest błąd, który… nie wyświetla tego przełącznika. Pomaga zabicie aplikacji z paska multitaskingu i ponowne uruchomienie. Z tak głęboko ukrytej funkcji mało kto będzie korzystał. Ja w każdym razie czekam, aż ktoś wreszcie wrzuci fotkę z tekstem alternatywnym. Programiści przewidzieli na niego 420 znaków, czyli trzykrotnie więcej, niż na samo ćwierknięcie. To z pewnością wystarczy w większości wypadków. Kolej na Facebooka.