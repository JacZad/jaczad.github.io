---
id: 1582
title: 'Placeholder &#8211; same problemy z użytecznością'
date: '2016-12-02T09:26:26+01:00'
layout: post
guid: 'http://informaton.pl/?p=1582'
permalink: /2016/12/02/placeholder-same-problemy-z-uzytecznoscia/
restapi_import_id:
    - 5ca8405547793
categories:
    - artykuły
tags:
    - etykiety
    - fokus
    - formularze
    - klawiatura
    - placeholder
---

Okazuje się, że placeholder generuje sporo problemów z użytecznością, a miał być przecież odpowiedzią na pomoc w wypełnianiu formularzy. Pewnie każdy kojarzy tekst podpowiedzi pojawiający się najczęściej w polach edycyjnych, znikający po kliknięciu lub po rozpoczęciu wpisywania zawartości przez użytkownika. Tekst podpowiada co i jak wpisać w dane pole i podoba się projektantom. Jego zaleta, jaką jest znikanie z oczu użytkownika, jest jednocześnie największą wadą opisaną w artykule pt. [Alternatives to Placeholder Text](https://uxdesign.cc/alternatives-to-placeholder-text-13f430abc56f).

Placeholder nie nadaje się na zastępnik etykiety ani na podpowiedź kontekstową. Po prostu za szybko znika i przestaje być użyteczny dla użytkownika. Po kliknięciu dostaje on puste pole edycyjne i zaczyna się zastanawiać, do czego ono właściwie służy. Po raz kolejny okazuje się, że warto robić testy z użytkownikami. Projektant **wie co tam wpisać**, więc zakłada że użytkownik też to wie. Tymczasem użytkownik zagląda na nową stronę i gubi się w formularzu. Pamięć krótkotrwała działa inaczej, niż długotrwała i wymaga ciągłego wsparcia. Dlatego etykiety i podpowiedzi powinny być zawsze widoczne, a placeholder jest ślepym zaułkiem rozwoju technologii webowych. Szkoda, bo sam wskazywałem go jako rozwiązanie. Teraz trzeba będzie poprawiać teksty.