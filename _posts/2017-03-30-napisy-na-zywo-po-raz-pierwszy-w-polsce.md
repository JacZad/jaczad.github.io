---
id: 1640
title: 'Napisy na żywo po raz pierwszy w polskiej telewizji'
date: '2017-03-30T14:14:53+02:00'
layout: post
guid: 'http://informaton.pl/?p=1640'
permalink: /2017/03/30/napisy-na-zywo-po-raz-pierwszy-w-polsce/
restapi_import_id:
    - 5ca8405547793
categories:
    - artykuły
tags:
    - głusi
    - 'napisy na żywo'
    - Polsat
    - respeaking
    - telewizja
---

Czy Miss Świata Głuchych wygra “Dancing with the Stars. Taniec z Gwiazdami”? Tego nie potrafię przewidzieć. Ale głusi i słabosłyszący fani Iwony Cichosz mogą kibicować jej na równych prawach. 10 marca 2017 roku Polsat po raz pierwszy w Polsce nadał program rozrywkowy z napisami na żywo realizowanymi metodą respeakingu.

Decyzja stacji to efekt próśb środowiska osób niesłyszących. Głusi rozczarowani brakiem dostępności pierwszego odcinka programu rozpoczęli akcję wysyłania petycji do zarządu Polsatu z prośbą o napisy na żywo lub tłumacza migowego w show. Wsparły ich w tym organizacje pozarządowe i media. Ogromne zainteresowanie tematem nie pozostało bez echa. Od drugiego odcinka show jest nadawany z napisami.

Dlaczego głusi musieli walczyć o napisy? Niestety polskie prawo nie wymaga od nadawców napisów w programach na żywo. Telewizje zobowiązane są jedynie do zapewniania napisów, audiodeskrypcji i tłumaczeń migowych zaledwie do 10% wszystkich treści. Telewizja Polsat to pierwszy nadawca w Polsce, który zdecydował się nadać napisy na żywo do programu rozrywkowego i to w dodatku w prime time. To jest milowy krok do dostępności programów informacyjnych, publicystycznych i rozrywkowych w telewizji. I niezwykle się cieszę, że mój zespól ma w tym swój udział.

Od 2013 roku zespół [Dostępni.eu](http://dostepni.eu/) realizuje symultaniczny przekaz tekstowy podczas konferencji oraz napisy na żywo dla transmisji online z wydarzeń politycznych i społecznych. Używamy polskiego programu do rozpoznawania mowy Magic Scribe firmy Radcomp Integral. Napisy przygotowywane są metodą respeakingu z korektą, w celu zapewnienia ich lepszej jakości.  
Jak powstają napisy na żywo [opisuje Mateusz Różański z portalu Niepełnosprawni.pl](http://www.niepelnosprawni.pl/ledge/x/491704;jsessionid=86A11414514540A35A31CD0F6647B29B)