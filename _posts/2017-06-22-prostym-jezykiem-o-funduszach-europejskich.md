---
id: 1701
title: 'Prostym językiem o funduszach europejskich'
date: '2017-06-22T12:11:41+02:00'
layout: post
guid: 'http://informaton.pl/?p=1701'
permalink: /2017/06/22/prostym-jezykiem-o-funduszach-europejskich/
restapi_import_id:
    - 5ca8405547793
categories:
    - artykuły
tags:
    - czcionki
    - nagłówki
    - poradnik
    - 'prosty język'
    - skróty
---

Pisanie prostym językiem jest dosyć trudne. Wiele osób ma potrzebę pisania zawiłym językiem i z użyciem skomplikowanych wyrażeń, by tekst wyglądał na poważny. Tymczasem pisząc do nieokreślonego odbiorcy trzeba stosować możliwie prosty język, by komunikat został zrozumiany i prawidłowo zinterpretowany. Osobiście bardzo sobie cenię autorów potrafiących pisać prosto o trudnych tematach.

Dzisiaj chciałbym polecić Wam publikację odkrytą przeze mnie w tym tygodniu. Jest to [Prosto o konkursach Funduszy Europejskich Poradnik efektywnego pisania](https://www.funduszeeuropejskie.gov.pl/media/6287/Prosto_o_konkursach_FE_poradnik.pdf), którego autorami są Ewelina Moroń, Tomasz Piekot, Grzegorz Zarzeczny, Marek Maziarz. Niech Was nie zmyli tytuł, bo publikacja jest dosyć uniwersalna, a nie przygotowana wyłącznie dla osób piszących dokumenty konkursowe. Co prawda właśnie stamtąd pochodzą przykłady, ale pozwala to także docenić możliwości tkwiące w upraszczaniu tekstu. Autorzy ułożyli 6 zasad prostego tekstu:

> 1. Podziel tekst na akapity ze śródtytułami
> 2. Używaj krótkich i znanych wyrażeń
> 3. Twórz krótkie zdania – do dwudziestu wyrazów
> 4. W każdym zdaniu pilnuj głównej myśli
> 5. Używaj naturalnej gramatyki
> 6. Często nazywaj siebie i wzywaj czytelnika

Autorzy nie zatrzymali się tylko na prostym tekście. Na kilku stronach streścili zasady ortografii i interpunkcji, pisania dat, skrótów i skrótowców, a wreszcie – sposobu formatowania dokumentów. Wydawało mi się, że piszę dosyć bezbłędnie, a tu niespodzianka… Muszę popracować jeszcze nad tworzonymi przeze mnie tekstami. Dobra i przystępna lektura.