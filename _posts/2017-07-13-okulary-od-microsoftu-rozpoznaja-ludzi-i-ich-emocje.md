---
id: 1706
title: 'Okulary od Microsoftu rozpoznają ludzi i ich emocje'
date: '2017-07-13T08:37:56+02:00'
layout: post
guid: 'http://informaton.pl/?p=1706'
permalink: /2017/07/13/okulary-od-microsoftu-rozpoznaja-ludzi-i-ich-emocje/
restapi_import_id:
    - 5ca8405547793
categories:
    - artykuły
tags:
    - iPhone
    - Microsoft
    - niewidomi
    - 'sztuczna inteligencja'
---

W ciągu ostatnich kilku miesięcy pojawiło się kilka informacji na temat sprytnych okularów dla osób niewidomych. Takich, które potrafią odczytać na głos menu lub stronę z książki, ale także rozpoznające ludzi i ich emocje. Oba rozwiązania są bardzo interesujące dla osób niewidomych, a jakość rozpoznawania jest imponująca.

https://www.youtube.com/watch?v=3WP7Id8SxYQ

Na filmie pokazano, jak działa Seeing AI, czyli widząca sztuczna inteligencja. Prawda, że wygląda to nieźle? To oczywiście tylko prototyp i nie wiadomo, co będzie dalej, bo Microsoft miał już kilka ciekawych rozwiązań, które zaginęły. Jednak Seeing AI można zainstalować na smartfonie i za jego pomocą sprawdzić działanie. Niestety – polskim AppStore tej aplikacji jeszcze nie ma, a szkoda.

Trzeba przyznać, że to rozwiązanie ma znacznie większy sens, niż generowane opisy alternatywne na Facebooku. Tutaj oprogramowanie wyspecjalizowano do konkretnego celu: rozpoznawania ludzi, ich płci, wieku i emocji. Jest to zatem informacja zdecydowanie konkretniejsza i bardziej przydatna.

Teraz czekam jednak na coś innego, a mianowicie otwartą platformę okularową. Urządzenie z kamerą, słuchawkami, mikrofonem i może czymś jeszcze oraz systemem operacyjnym. A potem sklep z aplikacjami i sam dobieram sobie zestaw oprogramowania. KNFB Reader for SmartGlasses. Face Recognizer for SmartGlasses. Color and light for SmartGlasses. A może nawet Playboy for SmartGlasses… I myślę, że się doczekam.