---
id: 1730
title: 'W podcaście Cafe Nerd o dostępności aplikacji mobilnych'
date: '2017-09-07T09:44:14+02:00'
layout: post
guid: 'http://informaton.pl/?p=1730'
permalink: /2017/09/07/w-podcascie-cafe-nerd-o-dostepnosci-aplikacji-mobilnych/
enclosure:
    - "http://episodes.cafenerd.pl/2017-06-30-Accessibility.mp3\n79088664\naudio/mpeg\n"
restapi_import_id:
    - 5ca8405547793
categories:
    - artykuły
tags:
    - aplikacje
    - Apple
    - 'Cafe Nerd'
    - mobilne
    - podcast
    - prawo
---

Pierwszy raz słuchałem polskiego podcastu realizowanego przez deweloperów, a traktujący o dostępności aplikacji mobilnych. Co więcej – był to zupełnie pierwszy odcinek w kanale Cafe Nerd. Panie i panowie rozmawiali ewidentnie z zaangażowaniem, chociaż o wciąż mało znanym temacie. Opisywali problemy, na jakie napotykają u inwestorów, gdy choćby przyjdzie im do głowy robić dostępność. Wygląda na to, że jest to pierwsza rzecz, jaka wylatuje.

W audycji poruszono wiele wątków, w tym obowiązek prawny stosowania dostępności w aplikacjach mobilnych. Od razu nadmienię – nadchodzą przepisy zobowiązujące do tego i są bliżej, niż się zdaje. Był też ciekawy wątek o różnorodności, w tym o wartości umieszczania osób z niepełnosprawnościami w zespołach projektowych. A zachwyciła mnie anegdota o wymiotujących kobietach, której tu nie streszczę by nie zepsuć przyjemności odkrycia i przemyślenia pointy. Zapraszam zatem do odsłuchania.

<audio class="wp-audio-shortcode" controls="controls" id="audio-1730-3" preload="none" style="width: 100%;"><source src="http://episodes.cafenerd.pl/2017-06-30-Accessibility.mp3?_=3" type="audio/mpeg"></source><http://episodes.cafenerd.pl/2017-06-30-Accessibility.mp3></audio>

Kto przesłuchał, to zapewne zauważył, że pada tam moje nazwisko. Owszem – zrobiłem prezentację na konferencji MCE w maju i to pierwszy raz po angielsku. Pomimo wahań wrzucam tu film z tej prezentacji, bo może komuś się do czegoś przyda.

\[youtube=https://www.youtube.com/watch?v=LPJvQ7sb9dc\]