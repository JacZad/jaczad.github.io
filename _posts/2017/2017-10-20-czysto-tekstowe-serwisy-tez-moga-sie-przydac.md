---
id: 1768
title: 'Czysto tekstowe serwisy też mogą się przydać'
date: '2017-10-20T08:38:41+02:00'
layout: post
guid: 'http://informaton.pl/?p=1768'
permalink: /2017/10/20/czysto-tekstowe-serwisy-tez-moga-sie-przydac/
restapi_import_id:
    - 5ca8405547793
categories:
    - artykuły
tags:
    - CNN
    - projektowanie
    - 'sytuacje kryzysowe'
    - tekst
---

Ostatnio sporo huraganów przemieszcza się przez Stany Zjednoczone i Europę. Czasem powodują zniszczenia lub wręcz katastrofy humanitarne. Okazuje się, że mogą mieć wpływ także na dostępność cyfrowej informacji, co usiłuje udowodnić artykuł *[Text-only news sites are slowly making a comeback. Here’s why. | Poynter](https://www.poynter.org/news/text-only-news-sites-are-slowly-making-comeback-heres-why)*. Opisuje on sytuacje, gdy czysto tekstowe serwisy mogą być bardzo przydatne, a dotyczy to właśnie miejsc zniszczonych przez huragany. Infrastruktura telekomunikacyjna w takich miejscach ulega częściowemu zniszczeniu i zamiast 3G lub 4G na naszych smartfonach zaczyna wyświetlać się żałosne Edge. Wtedy bogate w multimedia serwisy zupełnie przestają się sprawdzać. Autor lub autorka (z imienia nie umiem wywnioskować) twierdzi, że może oznaczać to powrót do średniowiecza internetu, czyli pierwszej połowy lat dziewięćdziesiątych, a za przykład podaje minimalistyczny serwis CNN. Ja jestem jednak sceptyczny. Huragany przychodzą i odchodzą, a programiści i projektanci pozostają. A jak tu robić serwis z wiadomościami bez zdjęć, filmów i animacji?