---
id: 1788
title: 'Czytanieobrazow.pl &#8211; sztuka bez barier!'
date: '2017-12-08T20:32:10+01:00'
layout: post
guid: 'http://informaton.pl/?p=1788'
permalink: /2017/12/08/czytanieobrazow-pl-sztuka-bez-barier/
restapi_import_id:
    - 5ca8405547793
categories:
    - artykuły
tags:
    - audiodeskrypcja
    - 'język migowy'
    - kultura
    - mobilne
    - muzea
---

Nie ważne gdzie jesteś, dzięki stronie i aplikacji Czytanie Obrazów zawsze masz dostęp do kultury. Dowiedz się, co interesującego możesz zobaczyć. Zaplanuj wizytę. Weź udział w wydarzeniach kulturalnych.

Takie możliwości daje strona [www.czytanieobrazow.pl](http://www.czytanieobrazow.pl) tworzona przez Fundację Kultury bez Barier wraz z instytucjami kultury z całej Polski. Wspólnie zebraliśmy w jednym miejscu materiały, które pomagają osobom z różnymi niepełnosprawnościami poznać najciekawsze dzieła sztuki.

Wirtualne zbiory Czytania Obrazów cały czas się rozrastają. Obecnie na stronie udostępnionych jest prawie 150 obiektów pochodzących z 18 muzeów i galerii.  
Znajdują się tutaj audiodeskrypcje, tłumaczenia na polski język migowy, teksty łatwe do czytania, zdjęcia, karty obiektów, są opisy dzieł – słowem wszystko, co udało nam się wymyślić, by oddać kulturę i sztukę każdemu. Niektóre z tych eksponatów, w takiej właśnie, dostępnej formie, można znaleźć na stronach internetowych instytucji. Czytanie Obrazów nie zastępuje tych stron, ale ułatwia osobom, którym trudniej jest wędrować po wirtualnych przestrzeniach kultury, odnalezienie i poznanie  
interesujących ich dzieł.

Dodatkowo korzystając z aplikacji na telefon, codziennie można poznać jedno z dzieł z wirtualnej kolekcji.

Wirtualne zbiory nie zastąpią wizyty w muzeum, dlatego na stronie www.czytanieobrazow.pl umieszczane są informacje o wydarzeniach organizowanych przez partnerów i dostępności instytucji.

Projekt “Czytanie obrazów&amp;” jest realizowany dzięki dofinansowaniu Ministra Kultury i Dziedzictwa Narodowego.

Partnerzy: Galeria Arsenał, Muzeum Narodowe w Warszawie, Muzeum Pałac Herbsta, Oddział Muzeum Sztuki w Łodzi, Muzeum Lubelskie w Lublinie, Zachęta – Narodowa Galeria Sztuki, Muzeum Łazienki Królewskie, MOCAK Muzeum Sztuki Współczesnej w Krakowie, Muzeum Rzeźby im. Xawerego Dunikowskiego w Królikarni, Galeria Arsenał elektrownia, Muzeum Wojska w Białymstoku, Muzeum Śląskie w Katowicach, Muzeum Sztuki Nowoczesnej, Muzeum Ziemi Lubuskiej, Muzeum Pałacu Króla Jana III w Wilanowie, Dom Słów,  
Ośrodka “Brama Grodzka ” Teatr NN, Muzeum Nadwiślańskie w Kazimierzu Dolnym, Muzeum Armii Krajowej, Muzeum Historyczne Miasta Krakowa.