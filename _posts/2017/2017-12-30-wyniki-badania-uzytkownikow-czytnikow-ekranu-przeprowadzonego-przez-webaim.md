---
id: 1800
title: 'Wyniki badania użytkowników czytników ekranu przeprowadzonego przez WebAIM'
date: '2017-12-30T10:29:51+01:00'
layout: post
guid: 'http://informaton.pl/?p=1800'
permalink: /2017/12/30/wyniki-badania-uzytkownikow-czytnikow-ekranu-przeprowadzonego-przez-webaim/
restapi_import_id:
    - 5ca8405547793
categories:
    - artykuły
tags:
    - Android
    - Apple
    - badanie
    - iOS
    - JAWS
    - niewidomi
    - NVDA
    - VoiceOver
    - WebAIM
    - Windows
---

Organizacja WebAIM (<span lang="en">accessibility in mind</span>) opublikowała [wyniki siódmego badania użytkowników czytników ekranu](https://webaim.org/projects/screenreadersurvey7/). Tym razem 2/5 respondentów pochodziło spoza USA, co mogło wpłynąć na wyniki. Zachęcam do samodzielnego zapoznania się z wynikami, a ja poniżej wymienię tylko w punktach to, co wydaje się szczególnie interesujące.

- Czytnik ekranu Windows-Eyes umarł. Niech odpoczywa w pokoju.
- JAWS jest wciąż najpopularniejszym czytnikiem ekranu, chociaż NVDA go dochodzi.
- Gdyby spojrzeć na współużytkowanie, to w zasadzie już doszedł.
- Czytniki darmowe lub wbudowane w system są już na tyle dobre, że spokojnie zastąpią komercyjne w większości wypadków.
- Niewidomi i słabowidzący użytkownicy korzystają z przeglądarek innych, niż osoby widzące. To znaczy – korzystają z tych samych, ale częstość użytkowania jest zupełnie inna. Na początku Firefox, potem Internet Explorer, a dopiero po nich Chrome.
- iPhone i platforma Ios rządzi w rozwiązaniach mobilnych, a Windows w stacjonarnych.
- Rozwiązania stacjonarne i mobilne są na równi.

I na koniec – rzeczy, które najbardziej przeszkadzają w korzystaniu z internetu w kolejności od najbardziej uciążliwych:

1. Kody CAPTCHA.
2. Nieoczekiwane zmiany na ekranie.
3. Linki i przyciski nie mające sensu, czyli nie opisane.
4. Niedostępne elementy Flash. Na szczęście coraz rzadsze.
5. Braki w dostępie z klawiatury.
6. Skomplikowane formularze.
7. Grafiki bez tekstów alternatywnych lub z niewłaściwym opisami.
8. Brakujące lub nieprawidłowo wstawione nagłówki.
9. Zbyt duża liczba linków lub przycisków.
10. Skomplikowane tabele.
11. Niedostępna wyszukiwarka.
12. Brak skiplinków.