---
id: 2231
title: 'Kilka łączy na piątek (2)'
date: '2021-04-16T15:19:57+02:00'
excerpt: 'Kolejny piątek, więc kolejna piątka wybranych łączy, tym razem do grup na Facebooku.'
layout: post
guid: 'http://informaton.blog/?p=2231'
permalink: /2021/04/16/kilka-aczy-na-piatek-2/
timeline_notification:
    - '1618579198'
publicize_twitter_user:
    - jaczad
publicize_linkedin_url:
    - ''
categories:
    - Zapiski
tags:
    - accessibility
    - dostępność
    - Facebook
    - głusi
    - 'język migowy'
    - koordynacja
    - napisy
    - niewidomi
    - 'tekst alternatywny'
---

Trochę narozrabiałem na stronie, szukając nowinek. Teraz poprawiam, żeby nadawała się do używania. Skoro zaś mamy piątek, to czas na kilkałączy. Z bólem serca wskażę 5 interesujących grup na Facebooku. Żałuję, że nie mogę podać innych miejsc, na przykład w fediversum. Dość biadolenia – poniżej łącza do grup.

- [Dostępność \[web accessibility](https://www.facebook.com/groups/dostepnosc). Niedawno obchodziła dziesięciolecie istnienia i jest obecnie najważniejszą grupą dotyczącą cyfrowej dostępności. Spokojnie mogę powiedzieć, że są tam wszyscy specjaliści w tej działce. Czasem rozjeżdżają bez litości, więc ostrożnie.
- [Forum Koordynatorów i Koordynatorek Dostępności](https://www.facebook.com/groups/forumkoordynatorowdostepnosci/?multi_permalinks=1893546454132200). Grupa powstała dla wspierania koordynatorek i koordynatorów dostępności, których ustawa o zapewnieniu dostępności osobom ze szczególnymi potrzebami wrzuciła na głęboką wodę. Dużo tam ciekawych przykładów z życia.
- [MEDIA.NAPISY.PJM](https://www.facebook.com/groups/MEDIA.NAPISY.PJM). Tytuł grupy mówi sam za siebie. W grupie znajdują się głównie osoby głuche i słabosłyszące oraz specjaliści od udostępniania mediów. Jest tam sporo informacji o tym, jak poprawnie przygotować napisy do filmów i jak dobrze filmować i osadzać w filmach tłumacza polskiego języka migowego.
- [Opisujemy niewidomym](https://www.facebook.com/groups/opisujemy). Grupa powstała w celu łatania braków dostępności, zwłaszcza grafik i filmów. Niewidomi użytkownicy wrzucali łącze do obrazka lub filmu, a dobrzy ludzie opisywali je tekstem. Jednocześnie stała się ta grupa rezerwuarem przykładów tekstowych alternatyw.
- [Dostępność. Dzielimy się wiedzą](https://www.facebook.com/groups/570068070528923). Tutaj znajdziecie głównie ogłoszenia o szkoleniach, webinarach, imprezach, łącza do różnych zasobów. Codziennie coś się znajdzie.

na deser – grupa założona dla liderów dostępności w różnych organizacjach**: [Sieć Liderek i Liderów Dostępności](https://www.facebook.com/groups/liderki.liderzy.dostepnosci)**

No i udało się! W następny piątek kolejna piątka.