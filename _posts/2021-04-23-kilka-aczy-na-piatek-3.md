---
id: 2260
title: 'Kilka łączy na piątek (3)'
date: '2021-04-23T08:15:00+02:00'
excerpt: 'Kolejna piątka na piątek. Tym razem narzędzia w przeglądarce Chrome.'
layout: post
guid: 'http://informaton.blog/?p=2260'
permalink: /2021/04/23/kilka-aczy-na-piatek-3/
timeline_notification:
    - '1619158581'
publicize_twitter_user:
    - jaczad
publicize_linkedin_url:
    - ''
categories:
    - artykuły
tags:
    - AndI
    - AXE
    - CCA
    - IBM
    - kontrast
    - walidator
    - WAVE
---

Dzisiejsza piątka na piątek to rozszerzenia do przeglądarki Chrome, które warto zainstalować i używać przy sprawdzaniu dostępności strony internetowej. Jak mantrę powtarzam jednak, że automat może znaleźć pewne błędy, ostrzec przed pewnymi miejscami, ale to człowiek musi to wszystko sprawdzić. A do tego musi być czujny, bo czasem automat podpowie źle. Dlatego przed przejściem do listy narzędzi zachęcam do przeczytania o [pewnym eksperymencie](https://informaton.blog/2017/03/02/automatyczne-walidatory-dostepnosci-dzialaja-za-slabo-by-na-nich-polegac/), [wskaźniku dostępności](https://informaton.blog/2015/01/09/tajemniczy-wskaznik-dostepnosci-utilitii-czyli-o-ograniczonym-zaufaniu-do-automatow/) i dopiero potem do pobierania.

- Moim ulubionym narzędziem jest [Wave](https://chrome.google.com/webstore/detail/wave-evaluation-tool/jbbplnpkjmmeebjpijfedlgcdilocofh), który nie tylko jest niezłym wyszukiwaczem błędów, ale przy tym ciekawie prezentuje informacje. Kolorowe ikonki – czerwone, żółte, zielone, niebieskie, fioletowe – prezentują informacje o błędach, strukturze, zastosowaniu ARIA. Wyjątkowo mała bariera wejścia.
- Jako drugie polecam rozszerzenie [Color Contrast Analyser](https://chrome.google.com/webstore/detail/color-contrast-analyzer/dagdlcijhfbmgkjokkjicnnfimlebcll). Nazwa mówi sama za siebie, ale upewniam – sprawdza kontrast elementów na stronie i jest jednym z pewniejszych narzędzi tego rodzaju. Dlatego też jest polecane na wielu szkoleniach.
- Teraz narzędzie raczej dla deweloperów od firmy Deque o nazwie [AXE](https://chrome.google.com/webstore/detail/axe-devtools-web-accessib/lhdoppojpmngadmnindnejefpokejbdd). Oparte jest o ciągle rozwijaną bibliotekę, wykorzystywaną w przeróżnych narzędziach. Wymaga już pewnej wiedzy o dostępności, by efektywnie go używać.
- Podobne narzędzie od Firmy IBM, czyli giganta branży komputerowej, chociaż ostatnio nieco przyblakłego. Firma IBM zajmuje się dostępnością cyfrową od dziesięcioleci i stworzyła nawet własne standardy dostępności. Nic więc dziwnego, że w sklepie znaleźć można także [IBM Equal Access](https://chrome.google.com/webstore/detail/ibm-equal-access-accessib/lkcagbfjnkomcinoddgooolagloogehp).
- Stefan Wajda by mi nie darował, gdybym nie wymienił tutaj narzędzia [ANDI](https://lepszyweb.pl/andi/). Nie jest to rozszerzenie Chrome, lecz skryptozakładka. Oznacza to, że można go użyć w niemal każdej przeglądarce internetowej Sami zresztą sprawdźcie.

Takich pomocników jest oczywiście więcej i każdy może znaleźć coś dla siebie. Są walidatory kodu, znaczników ARIA, kalkulatory kontrastu i symulatory wad wzroku. Będąc nudziarzem powtórzę jednak – one nie zastępują wiedzy o cyfrowej dostępności.