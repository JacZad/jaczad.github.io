---
id: 2308
title: 'Kilka łączy na piątek (GAAD)'
date: '2021-05-14T11:26:38+02:00'
layout: post
guid: 'https://informaton.blog/?p=2308'
permalink: /2021/05/14/kilka-laczy-na-piatek-gaad/
timeline_notification:
    - '1620984400'
publicize_twitter_user:
    - jaczad
publicize_linkedin_url:
    - ''
categories:
    - artykuły
---

Już za kilka dni dziesiąta edycja międzynarodowej akcji Global Accessibility Awareness Day (GAAD). Piękna rocznica fajnego wydarzenia. Co roku, w trzeci czwartek maja odbywają się różne wydarzenia: konferencje, webinaria, szkolenia dotyczące cyfrowej dostępności. Coraz częściej zdarza się, że wydarzenia dotyczą trochę odleglejszych obszarów, na przykład transportu, a w tym roku nawet rasy. To pewnie element ruchu BLM.

Z żalem stwierdzam, że w tym roku w Polsce niewiele się dzieje. Znalazłem jedno wydarzenie zarejestrowane jako wydarzenie GAAD, w którym zresztą będę brał aktywny udział. Drugie pewnie przypadkiem odbywa się w tym czasie i dotyczy niepełnosprawności i dostępności. Może organizatorzy się nie obrażą, że ich tu wcisnąłem.

Listę wydarzeń uzupełniłem o 3 wybrane przeze mnie, a będące jakoś szczególne pośród tych skoncentrowanych na dostępności stron internetowych. A zatem zapraszam:

- Na początek konferencja [Dostępność cyfrowa – misja (nie)możliwa?!](http://www.zapisy.warszawadostepna.pl/konferencja?fbclid=IwAR1jxqjWgT1IjqasZbzomiYWRH9u3dLE7j_g8bCGCD0Qr0P5onqGQ3soO20)Organizatorami są Fundacja Kultury bez barier i miasto stołeczne Warszawa. To właśnie podczas niej postaram się przekonać, że cyfrowa dostępność jest prostsza, niż myślisz.
- Wrocławskie uczelnie i organizacje pozarządowe organizują dwudniowe wydarzenie [III Akademickie Dni Integracji – Wrocław 2021](http://www.tnm.org.pl/rada/akademickie-dni-indtegracji/?fbclid=IwAR2iAYMf1eY0Sjma-XiJnxkthRfdb2IZgw0XiB0U8JRPlEsb2-Y1udkh4-E). Rejestrować się można jeszcze do wtorku na stronie Stowarzyszenia “Twoje nowe możliwości”, więc wiadomo, kto tym kręci:) Na otwarciu będą bardzo ważne osoby, a tematyka w wielu miejscach dotyka dostępności i technologii asystujących.
- Dalej już amerykańskie wydarzenia, a na początek coś intrygującego: [A Catholic Response to Digital Accessibility](https://ncpd.org/resources_and_toolkits/catholic-response-digital-accessibility). A to podobno w Polsce Kościół Katolicki jest wszechobecny:) A na poważnie – to bardzo ciekawy wątek, do tej pory nie zauważony w dyskusjach nad dostępnością.
- Sam jestem przewodnikiem Google, więc od razu zauważyłem [Local Guides GAAD 2021](https://www.localguidesconnect.com/t5/General-Discussion/Local-Guides-GAAD-2021-Meet-up/td-p/2935226). To raczej niszowy temat, ale akurat ostatnio zdarzyło mi się rozmawiać z osobami, dla których może to być interesujące. Dobrze byłoby mieć na mapach informacje o pętlach indukcyjnych, tłumaczach języka migowego, dostępnych bankomatach itp.
- Na koniec coś mocno technicznego, a jednocześnie zaniedbanego w cyfrowej dostępności: [Accessibility Metadata – A Digital Textbook Superhero!](https://i7.t.hubspotemail.net/e2t/tc/VVJhqz4sXyX8W8z-sSb67fPkJW9fbdmV4r9_WHN4zFKLQ3p_97V1-WJV7CgJkMW1Y9glf4W6cH5W7z2d7-9jfnX_W5HSZq15KmQMVW7bJPKZ1NX7_NW155ss76MZbpsW29T3yb7JNVSMVdpng0207vFFW9lP9rq34xv2GW3f-hkN6pYW5sW5y2l6G45ShplW4By18g5-nJXhW4qzmZK8l-pv3W2HfKNX2wRrHZN714J4NCDjXVVZSPZn8yMpSvW6WHNqn1BwYzZW8KzNmV6Ky4yGW5ZM7WV43-KlMW9334dT7C71DsW5YFbTk2CGj6HW5tnkbS43y7-7W1QkYhY5DgF5lW6MJCG_6GKVQZW3_8DHj4hT9wK3dRq1). Oznaczanie dostępnych treści metadanymi to temat wciąż niedoceniany, a szkoda. O ileż łatwiej byłoby wyszukiwać filmy z napisami, dostępne pliki PDF i inne. Tu się zarejestrowałem i będę słuchał.

To jest mój, bardzo subiektywny wybór. Dlatego dodaję także łącze do strony [GAAD](https://globalaccessibilityawarenessday.org/), żeby każdy mógł znaleźć coś dla siebie. Są tam wydarzenia z U?SA, Wielkiej Brytanii, Włoch, Belgii, ale także z Egiptu, Indonezji, czy Libanu. To libańskie wydarzenie wygląda ciekawie, ale nie bardzo rozumiem sposób organizacji. Jeżeli jednak ktoś interesuje się sztuczną inteligencją, to może się doczyta.