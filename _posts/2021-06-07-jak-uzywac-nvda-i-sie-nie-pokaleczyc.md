---
id: 2352
title: 'Jak używać NVDA i się nie pokaleczyć?'
date: '2021-06-07T10:20:24+02:00'
excerpt: 'Zapraszam na webinar, w którym opowiem o tym, jak używać NVDA i się nie pokaleczyć.'
layout: post
guid: 'https://informaton.blog/?p=2352'
permalink: /2021/06/07/jak-uzywac-nvda-i-sie-nie-pokaleczyc/
timeline_notification:
    - '1623054027'
publicize_twitter_user:
    - jaczad
publicize_linkedin_url:
    - ''
categories:
    - artykuły
tags:
    - FWZR
    - NVDA
    - testy
    - webinarium
    - Zoom
---

Na najbliższą środę, 9 czerwca 2021 roku zapraszam na webinar o używaniu NVDA na potrzeby testów dostępności. Webinar odbędzie się w godzinach 12:00-13:00, czyli w porze dostępnych śród w Wydziale Dostępności Cyfrowej. Wydarzenia się nie pokrywają, bo w tą środę WDC nie organizuje spotkania.

## Dla kogo?

Zaplanowałem to spotkanie dla osób chcących sprawdzić swoje strony internetowe i dokumenty elektroniczne za pomocą czytnika ekranu. Trudno to zrobić, gdy nie zna się sposobu działania takiego oprogramowania. Przybliżę ten temat w prosty sposób, demonstrując działanie na żywym organizmie. To nie jest webinar dla użytkowników NVDA, bo nie dowiedzą się na nim niczego nowego. Nie zapewniam napisów na żywo, tłumaczenia na PJM i audiodeskrypcji.

## Jak się przygotować?

Czytnik ekranu NVDA jest dostępny tylko na systemie operacyjnym Windows. Jeżeli zatem używasz innego systemu, to na czas webinaru musisz się przesiąść na Windows. Zainstaluj na nim czytnik ekranu NVDA. Instalator dostępny jest na stronie projektu: <https://www.nvaccess.org/>. Podczas instalacji pozostaw ustawienia domyślne, które potem wspólnie ustawimy.

Webinar odbędzie się na platformie Zoom. Bardzo rekomenduję, by zainstalować aplikację, chociaż można także używać aplikacji webowej. Webinar będzie nagrywany, więc bardzo proszę wszystkich, by mieli wyłączone kamery i mikrofony. Jeżeli będziecie mieli ochotę dopytać o coś, to po zakończeniu webinaru będzie na to trochę czasu.

## Czego się dowiesz?

- czym jest czytnik ekranu i dlaczego to błędna nazwa;
- na czym polega otwarta licencja i dlaczego jest fajna;
- jak używać klawiatury podczas pracy z NVDA;
- czym różnią się 2 tryby pracy z NVDA;
- dlaczego poprawna struktura dokumentu jest ważna;
- co może przeczytać NVDA.

## Gdzie odbędzie się webinar?

Oglądać webinar można po kliknięciu na łącze do [zaplanowanego wydarzenia](https://us02web.zoom.us/j/85645811685?pwd=LzUyMk1rNmk3VDNmRzlHT2ZveVNldz09). Jeszcze raz zapraszam w imieniu swoim i [Fundacji Wspierania Zrównoważonego Rozwoju](https://fwzr.pl/), dzięki której mogłem zorganizować to wydarzenie.