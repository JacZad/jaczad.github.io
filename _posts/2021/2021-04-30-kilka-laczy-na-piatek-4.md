---
id: 2266
title: 'Kilka łączy na piątek (4)'
date: '2021-04-30T08:20:00+02:00'
layout: post
guid: 'https://informaton.blog/?p=2266'
permalink: /2021/04/30/kilka-laczy-na-piatek-4/
publicize_twitter_user:
    - jaczad
timeline_notification:
    - '1619763698'
publicize_linkedin_url:
    - ''
categories:
    - artykuły
tags:
    - e-learning
    - edukacja
    - narzędzia
    - poradnik
    - WCAG
    - YouTube
    - zasoby
---

<div class="wp-block-jetpack-markdown">Przyznam się, że język angielski jest dla mnie poważną barierą. Jeszcze z tekstem sobie radzę, ale z materiałem mówionym – o wiele gorzej. Pewnie nie jestem w tym odosobniony, więc dzisiaj łącza do miejsc z polskimi zasobami o cyfrowej dostępności, WCAG i pokrewnych.

- Na początek strona, od której warto zacząć, czyli strona Wydziału Dostępności Cyfrowej Kancelarii Prezesa Rady Ministrów: [Dostępność cyfrowa – Portal gov.pl](https://www.gov.pl/web/dostepnosc-cyfrowa). W wydziale są dwaj doskonali specjaliści: Adam Pietrasiewicz i Kuba Dębski, których głównym celem jest edukowanie. Stąd liczne szkolenia, materiały edukacyjne i regularne spotkania. Są też wyjaśnienia i interpretacje, rozwiewające wiele mitów dotyczących dostępności cyfrowej.
- Teraz z ciepłem polecam stronę [Pracownia dostępności cyfrowej – LepszyWeb.pl](https://lepszyweb.pl/). Mnóstwo narzędzi, rozwiązań, poradników. Jest generator deklaracji dostępności, narzędzie ANDI, prezentacja strony niedostępnej i dostępnej i wiele różnych innych smakołyków.
- Obowiązkowym miejscem do odwiedzenia jest [Polska Akademia Dostępności](https://pad.widzialni.org/). Są tam skórki do WordPressa, cały CMS do samodzielnego uruchomienia, kursy e-learningowe i blog, chociaż rzadko dodawane są tam nowe treści.
- [WebKrytyk.pl – Kilka słów krytyki](https://www.webkrytyk.pl/) to nieoczywisty adres, gdzie raz w miesiącu publikowana jest krytyka jakiegoś narzędzia lub strony internetowej. Krytyka dotyczy zarówno UX, jak i cyfrowej dostępności. Opisy są rzetelne i pouczające, bo wskazywane są problemy rzeczywiste, a nie generowane na potrzeby szkoleń. Może to pomóc uniknąć podobnych u siebie.
- A jeżeli ktoś woli oglądać zamiast czytać, to zapraszam na kanał [Warszawska Akademia Dostępności na YouTube](https://www.youtube.com/channel/UCmC4nNUGJ3uHd_GljMjs3zQ). Fundacja Kultury bez barier wdraża wraz z Warszawą cyfrową dostępność w jednostkach. Jest to gigantyczne wyzwanie, bo ludzi do nauczenia jest bardzo dużo i specyfika poszczególnych jednostek organizacyjnych mocno zróżnicowana. Jest tam też jeden webinar ze mną, ale ten już polecałem, więc można nie oglądać.

Jeżeli pominąłem jakiś zakątek Internetu wart dodania, to proszę bardzo o informacje. Zachęcam zaś do czytania i oglądania.

</div>