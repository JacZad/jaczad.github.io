---
id: 2331
title: 'Kilka łączy na piątek (5&#215;5)'
date: '2021-05-21T18:51:00+02:00'
excerpt: 'Na zakończenie tegorocznego #GAAD 5x5 łączy -4. Może pomożecie uzupełnić...'
layout: post
guid: 'http://informaton.blog/?p=2331'
permalink: /2021/05/21/kilka-aczy-na-piatek-5x5/
publicize_twitter_user:
    - jaczad
publicize_linkedin_url:
    - ''
timeline_notification:
    - '1621615867'
categories:
    - artykuły
tags:
    - Adobe
    - Amazon
    - Apple
    - BBC
    - Blackboard
    - Drupal
    - Facebook
    - Google
    - Joomla!
    - 'Khan Academy'
    - Microsoft
    - Mozilla
    - Samsung
    - TVP
    - Wordpress
    - YouTube
---

Global Accessibility Awareness Day za nami. Dzisiaj prowadziłem konferencję, na której byli wszyscy krewni i znajomi królika. Trochę nie mam siły, ale obowiązek popycha. Na dokładkę umyśliłem sobie, że z okazji GAAD ten zestaw powinien być specjalny. No i wymyśliłem, że dzisiaj będzie 5 piątek.

Dekadę temu prezentowałem informacje o programach dostępnościowych w firmach informatycznych. Pokazałem te największe wówczas firmy, a potem puste slajdy, na których nie było polskich firm. Sytuacja niewiele się zmieniła. Co tam jednak – zapraszam do łączy.

## Wielka piątka

1. [Facebook Accessibility | Facebook](https://www.facebook.com/accessibility) – największy na świecie portal społecznościowy. Nie lubię, ale przyznać trzeba, że się stara robić dostępność. Z różnymi efektami, ale brali udział w GAAD pokazując swoich niewidomych pracowników.
2. [Microsoft](https://www.microsoft.com/en-us/accessibility?rtc=1) – dba o dostępność swoich produktów od wielu lat i mało który producent oprogramowania robi to tak skutecznie. Dzisiaj na konferencji była pani Weronika Kuna z MS i mówiła bardzo sensownie.
3. [Google](https://www.google.com/accessibility/) – To niezwykłe, co ta firma potrafi wycisnąć z narzędzi webowych. Pod Windows wolę używać poczty Gmail przez przeglądarkę, niż klienta.
4. [Apple](https://www.apple.com/accessibility/) – której to firmy produkty są tak bogate w ułatwienia dostępu, że to aż niewiarygodne. Rewelacyjny czytnik ekranu, współpraca z aparatami słuchowymi, obsługa switchów i wiele więcej. Jak co roku – Tim Cook na Twitterze podbił kwestie dostępności.
5. [Amazon](https://www.amazon.com/b?node=15701038011&ie=UTF8) – ostatni z wielkiej piątki. Sklep, platforma sprzedażowa, producent sprzętu i nie wiem co jeszcze.

## Mniejsza piątka

1. [Twitter](https://twitter.com/twittera11y) – czyli drugi po Facebooku portal społecznościowy. Dbają nie tylko o swoją platformę, ale także tworzą rozwiązania dla innych i to na otwartych licencjach.
2. [PayPal](http://paypal.github.io/a11y/) – czyli usługa płatnicza znana na całym świecie. Faktycznie – ja nie mam problemów z płaceniem PayPalem, czego o polskich płatnościach nie mogę powiedzieć.
3. [Oracle](https://www.oracle.com/corporate/accessibility/) – firma z pewnością mniej znana, bo ich produkty przeznaczone są raczej dla biznesu i dużych organizacji. Dekadę temu wiceprezesem do spraw dostępności był tam nasz rodak – Luke Kowalski. Doskonale mówił po polsku.
4. [Intel](https://www.intel.pl/content/www/pl/pl/diversity/accessibility-overview.html) – producent procesorów w niemal każdym komputerze. Ich program dostępnościowy jest dość skromny, bo i trochę trudno upchnąć dostępność w procesorach.
5. [IBM](https://www.ibm.com/able/) – firma niegdyś wielka, a dzisiaj o wiele mniej znacząca. Jednak kwestie cyfrowej dostępności zawsze były tam na bardzo doceniane. Własne standardy dostępności, walidatory dokumentów, pierwszy system z wbudowanym czytnikiem ekranu.

## Rozrywka i edukacja

1. [BBC](https://www.bbc.co.uk/accessibility/) – brytyjska telewizja publiczna, która może być przykładem dostępności. A dotyczy to nie tylko samego programu telewizyjnego, ale także standardów dostępności aplikacji mobilnych i czytelności czcionek.
2. [Netflix](https://help.netflix.com/en/node/116022) – Dostępna aplikacja, dostępne filmy, i niedostępna strona. Każda produkcja Netflixa jest domyślnie zaopatrzona w audiodeskrypcję i napisy.
3. [THE LAST OF US PART II](https://www.naughtydog.com/blog/the_last_of_us_part_ii_accessibility_features_detailed) – to szczególne łącze, bo prowadzi do opisu jednego produktu. Jest to gra wideo z najwyższej półki, w którą może zagrać każdy. I to jest dowód, że dostępność to raczej kwestia motywacji i kreatywności, niż czegokolwiek innego.
4. [Blackboard](https://www.blackboard.com/blackboard-accessibility-commitment) – to najpopularniejsza komercyjna platforma e-learningowa, używana zwłaszcza na wyższych uczelniach. Kiedyś nie była zbyt dostępna, ale programiści długo pracowali i jest efekt.
5. [Khan Academy](https://support.khanacademy.org/hc/en-us/articles/360015623271-How-does-Khan-Academy-make-our-content-more-accessible-) – jest tym ddla edukacji, czym Youtube dla filmów, Spotify dla muzyki. Ogromne zasoby edukacyjne w dużej części dostępne. Bo edukacja jest dla wszystkich.

## Otwarte projekty

1. [WordPress.org](https://wordpress.org/about/accessibility/) – niektórzy twierdzą, że stoi na nim 60% Internetu. Nawet jeżeli to przesada, to i tak oznacza, że to poważny gracz, który do cyfrowej dostępności podchodzi bardzo poważnie.
2. [Drupal.org](https://www.drupal.org/about/features/accessibility) – czyli konkurent WordPressa, chociaż do nieco innych zastosowań. To raczej framework, a nie zwykły CMS. A o cyfrową dostępność dbają przynajmniej od 10 lat.
3. [LibreOffice](https://www.libreoffice.org/get-help/accessibility/) – czyli bezpłatny i na otwartej licencji pakiet biurowy. Teraz to już dojrzały produkt, dostępny i pozwalający na tworzenie dostępnych dokumentów. Ma nawet inspektor dostepności dokumentów.
4. [Joomla](https://volunteers.joomla.org/teams/accessibility-team) – bardzo popularny CMS, walczący z WordPressem o palmę pierwszeństwa. Cyfrowa dostępność pojawiła się w tym projekcie kilka lat temu, za sprawą Stefana Wajdy.
5. [Mozilla](https://blog.mozilla.org/accessibility/) – to fundacja, a nie produkt, ale znana z popularnej przeglądarki Firefox i klienta poczty Thunderbird. Dostępność obu projektów jest niemal bez zarzutu, a Mozilla udostępnia także ciekawe materiały dla deweloperów.

## Kto jeszcze?

1. [Samsung](https://www.samsung.com/uk/accessibility/overview/) – koreański producent wszystkiego. Prowadzi własne badania nad technologiami asystującymi, w które wyposaża potem swoje urządzenia, w tym nawet telewizory.
2. [Adobe](https://www.adobe.com/accessibility.html) – firma, do której mam ambiwalentne odczucia. Z jednej strony Flash i PDF, ale z drugiej – naprawdę wielki wkład w cyfrową dostępność.
3. [World Wide Web Consortium](https://www.w3.org/WAI/) – czyli organizacja standaryzująca technologie internetowe, takie jak HTML, XML, CSS i cała reszta. łącze prowadzi zaś do grupy specjalnej – Web Accessibility Initiative, która stworzyła WCAG, ATAG, ARIA itp. Warto zajrzeć.
4. [Slack](https://slack.com/intl/en-pl/accessibility) – Bardzo popularne narzędzie do pracy grupowej, stosowane w korporacjach. Tu także nie zapomniano o cyfrowej dostępności.
5. [Uber](https://www.uber.com/us/en/about/accessibility/) – czyi taki pośrednik dla osób przewożących innych ludzi za pieniądze. Uber ma nie tylko całkiem dobrze dostępną aplikację, ale także oferuje usługi pasażerom z niepełnosprawnościami. Regulamin Ubera nakazuje zabierać psy przewodniki wraz z osobami niewidomymi.

## A w Polsce…

1. [Telewizja Polska SA](https://www.tvp.pl/dostepnosc) – polski nadawca publiczny oferuje część swoich materiałów z audiodeskrypcją lub napisami. I to w zasadzie wszystko.
2. [Santander](https://www.santander.pl/ws-obsluga-bez-barier/). Tu wygląda lepiej: dostępne placówki, pętle indukcyjne, dostępne dokumenty, jezyk migowy. Dopisałem.
3. ?
4. ?
5. ?

Naprawdę szukałem, ale bez skutku. Szukałem w firmach telekomunikacyjnych, bankach, ubezpieczalniach, firmach programistycznych, mediach. Jeżeli ktoś pomoże mi dodać na tą listę jakąś rozpoznawalną markę, to ja to zrobię z radością. Świadomie nie umieszczam tu sektora publicznego, pozarządowego i specjalizującego się w dostępności. Tak więc nadal wygląda to blado. Może jednak idzie ku lepszemu.