---
id: 2370
title: 'Kilka łączy na piątek (gry)'
date: '2021-06-18T11:40:20+02:00'
excerpt: 'Dzisiejsze łącza dotyczą gier i ich dostępności. Wybór subiektywny. Zamierzałem jednak pokazać, że jak się chce, to się da.'
layout: post
guid: 'http://informaton.blog/?p=2370'
permalink: /2021/06/18/kilka-aczy-na-piatek-gry/
timeline_notification:
    - '1624009226'
publicize_twitter_user:
    - jaczad
categories:
    - artykuły
tags:
    - blockly
    - fiFA
    - Google
    - gry
    - 'last of US'
    - Microsoft
    - SimCity
---

A teraz coś z zupełnie innej beczki: gry! Problematyka cyfrowej dostępności w grach wideo zawitała bodaj najpóźniej. Jednak i tutaj zaczyna się coraz mocniej ruszać. Jest to ten kawałek rozrywki, w którym zaczęło się dziać. Zatem podrzucam kilkałączy na ten temat.

1. [Game accessibility guidelines | A straightforward reference for inclusive game design](http://gameaccessibilityguidelines.com/). Tak! Są wytyczne dla tworzenia dostępnych gier wideo. Mają 3 poziomy, podobnie jak WCAG, chociaż koncept jest zupełnie inny. Tutaj poziomy odpowiadają przede wszystkim trudności wdrożenia rozwiązań, chociaż po części dotyczy to także zakresu dostępności. Warto zaglądać, bo są tam gotowe pomysły.
2. [Xbox Adaptive Controller](https://www.xbox.com/en-US/accessories/controllers/xbox-adaptive-controller) to wyjątkowy pad do konsoli firmy Microsoft. Podoba mi się hasło z tej strony: „Kiedy wszyscy grają, wszyscy wygrywają”. Mam wrażenie, że po polsku to brzmi nawet lepiej. A kontroler jest odpowiedzią na potrzeby różnych graczy, zwłaszcza nie mogących grać standardowym padem.
3. The Last of US Part II była pierwszą grą z pierwszej ligi, w którą mogli grać niewidomi gracze. To niezwykłe, co można wyciągnąć z gry, gdy jej dostępność zaplanuje się zawczasu. A zamiast łącza do strony gry, proponuję obejrzenie [filmu, gdzie Lirin mierzy się z tą grą.](https://youtu.be/uVO-qgEuYag)
4. Po raz pierwszy z dostępnością dużych gier spotkałem się w 2013 roku i dotyczyło to SimCity – gry symulującej zarządzanie miastem. Seria gier pod tym tytułem wychodzi od ponad 30 lat i dopiero po ponad dwóch dekadach zauważono, że coś jest nie tak, bo część testerów sobie nie radziła. A [tutaj możecie przeczytać tą historię.](https://www.destructoid.com/simcity-will-have-filters-for-colorblind-people/)
5. A tutaj możecie przetestować specyficzną grę [Blockly](https://google.github.io/blockly-samples/plugins/keyboard-navigation/). Jest to gra edukacyjna, ucząca programowania. Dostępna jest, ale jak jej używać – nie mam pojęcia. Może jak przejdę, to w końcu zacznę programować.

To są niby tylko gry, a więc rozrywka. Jednak osoby z niepełnosprawnościami też chcą grać. Bardzo tęsknię za Audiodefence – Zombie arena, takim shooterem dla osób niewidomych. Co jakiś czas wracam do gry Lords&amp;Knight (MMO RPG), Quizwania (quizy), a nawet polskiej Otchłani. Bo życie to nie tylko praca.