---
id: 2373
title: 'Jestem rozczarowany oprogramowaniem do podpisu osobistego'
date: '2021-06-20T10:15:00+02:00'
excerpt: 'Niedługo cieszyłem się nowym gadżetem:( Czytnik kart działa, ale aplikacja od #PWPW jest zupełnie niedostępna.'
layout: post
guid: 'http://informaton.blog/?p=2373'
permalink: /2021/06/20/jestem-rozczarowany-oprogramowaniem-do-podpisu-osobistego/
timeline_notification:
    - '1624176927'
publicize_twitter_user:
    - jaczad
publicize_linkedin_url:
    - ''
categories:
    - artykuły
tags:
    - e-dowód
    - MacOS
    - podpisy
    - PWPW
    - Windows
---

W tym tygodniu dotarł do mnie czytnik kart firmy Reiner. Potrafi odczytać dane z dowodu osobistego z warstwą elektroniczną. Urządzenie podłączyłem do portu USB, wetknąłem dowód i zacząłem szukać informacji, co dalej.  
  
Szybko dotarłem na stronę poświęconą [e-dowodowi](https://www.gov.pl/web-dowod) i pobrałem oprogramowanie na MacOS, bo zacząłem od mojego MacBooka. Najpierw zainstalowałem menedżer dowodu, gdzie wpisałem 6-cyfrowy numer CAN z rewersu mojego dowodu. Poradziłem sobie sam, bo jest zapisany także w postaci kodu kreskowego. Wpisałem i na razie tyle było do zrobienia w tej aplikacji.  
  
Do podpisywania plików podpisem osobistym służy druga, znacznie większa aplikacja. Tą także zainstalowałem i na tym skończyły się moje sukcesy. Aplikacja okazała się być całkowicie niedostępną.  
  
Usiadłem do komputera z Windows i wykonałem te same czynności. Efekt był dokładnie taki sam. Aplikacja do podpisywania była całkowicie niedostępna.  
  
Oprogramowanie wytworzyła Państwowa Wytwórnia Papierów Wartościowych, podobnie jak mobilną aplikację eDo App. Ta z kolei jest używalna, chociaż niezbyt wygodna. Póki co, pozostaje mi zatem podpisywać na smartfonie. Jednak napiszę do PWPW z pytaniem, czy zdają sobie sprawę z lichej jakości ich aplikacji.