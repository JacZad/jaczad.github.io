---
id: 2441
title: 'Czy fanpage podmiotu publicznego to strona internetowa?'
date: '2021-08-31T18:43:12+02:00'
excerpt: 'Rzucając przepisami z ustawy o dostępności cyfrowej, staram się wykazać, że fanpage to strona internetowa i trzeba na niej publikować deklarację dostępności. Lincz wisi w powietrzu.'
layout: post
guid: 'http://informaton.blog/?p=2441'
permalink: /2021/08/31/czy-fanpage-podmiotu-publicznego-to-strona-internetowa/
timeline_notification:
    - '1630428193'
publicize_twitter_user:
    - jaczad
categories:
    - artykuły
tags:
    - 'deklaracja dostępności'
    - prawo
    - ustawa
---

Po dyskusji, jaka odbyła się na forum dla koordynatorek i koordynatorów, została mi notatka. Szkoda byłoby ją zmarnować, wiec poprawiłem i publikuję. Staram się w niej odpowiedzieć na tytułowe pytanie

Zaczęło się od tego, że na forum ktoś zapytał, czy do fanpage na Facebooku trzeba tworzyć i publikować deklarację dostępności. Od razu pojawiły się głosy, że nie trzeba, bo Facebook to nie jest strona podmiotu publicznego. Pozwoliłem sobie nie zgodzić się z tym, a argumentowałem przepisami z ustawy o dostępności cyfrowej stron internetowych i aplikacji mobilnych podmiotów publicznych.

## Pytanie 1: jakie obowiązki mają podmioty publiczne?

Mają ich sporo, ale w tym kontekście chodzi głównie o ten:

> Art. 5. 1. Podmioty publiczne zapewniają dostępność cyfrową przez spełnienie przez ich stronę internetową lub aplikację mobilną wymagań określonych w załączniku do ustawy.

W załączniku są zakamuflowane wytyczne WCAG. Jest to teraz mniej istotne, bo wiemy, że podmiot publiczny powinien zapewnić dostępność strony internetowej.

## Pytanie 2: czym jest strona internetowa?

w artykule z definicjami mamy następującą definicję:

> 10\) strona internetowa – zbiór uporządkowanych logicznie, połączonych ze sobą przez nawigację oraz linki, elementów prezentowanych za pomocą przeglądarki internetowej pod jednolitym adresem elektronicznym;

Nie trzeba długo rozważać, by stwierdzić, że fanpage jest stroną internetową. Dostępna jest pod jednolitym adresem, połączona jest linkami i innymi elementami nawigacji i jest przeznaczona do wyświetlania w przeglądarce internetowej. Wszystko się zgadza. Do tego mamy też elementy strony internetowej zdefiniowane następująco:

> 3\) elementy strony internetowej lub aplikacji mobilnej – tekst, grafikę, wykresy, mapy, multimedia, animacje, pliki oraz narzędzia do interaktywnego przesyłania danych;

Czyli to, co znajduje się na fanpage.

## Pytanie 3: skąd zatem wątpliwości?

Zamieszanie zaś budzi prawdopodobnie ten artykuł ustawy:

> Art. 6. W przypadku gdy podmiot publiczny publikuje informacje na stronie internetowej lub w aplikacji mobilnej innej niż jego strona internetowa lub aplikacja mobilna i informacje te nie spełniają wymagań dostępności cyfrowej, podmiot ten publikuje te same informacje na wybranej spośród **posiadanych** przez siebie stron internetowych lub aplikacji mobilnych, w sposób dostępny cyfrowo.”

Słowo “posiadanych” sugeruje , że ma to być własność podmiotu publicznego, a Facebook nie jest przecież własnością. Jednak tak nie jest, ponieważ te pojęcia nie są tożsame. [Posiadanie Jest to stan polegający na faktycznym władztwie (jest to możność dysponowania) nad rzeczą.](https://www.gazetaprawna.pl/encyklopedia/prawo/artykuly/336118,posiadanie.html) Zatem podmiot publiczny posiada fanpage, chociaż nie jest właścicielem Facebooka. Może dodawać i usuwać treści, zarządzać narzędziami komunikacji. Facebook daje też możliwość zapewnienia dostępności treściom.

## Pytanie 4: co z deklaracją dostępności?

Jeżeli zatem fanpage jest stroną internetową podmiotu publicznego, to pojawiają się pewne obowiązki, na przykład zgłoszenia do rejestru stron internetowych i aplikacji mobilnych. Trzeba też przygotować i opublikować deklarację dostępności dla fanpage, a łącze do deklaracji opublikować na fanpage. Technicznie to bardzo proste, tylko kto tego dopilnuje?