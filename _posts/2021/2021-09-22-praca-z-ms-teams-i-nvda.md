---
id: 2472
title: 'Praca z MS Teams i NVDA'
date: '2021-09-22T18:21:32+02:00'
author: 'Jacek Zadrożny'
excerpt: 'Ten tutorial przeznaczony jest dla niewidomych użytkowników aplikacji MS Teams pod Windows. Aplikacja jest coraz popularniejsza i często jest niezbędna do pracy lub edukacji zdalnej. Warto poznać te kilka sztuczek i skrótów, by pracować bardziej efektywnie i bez stresu.'
layout: post
guid: 'https://informaton.blog/?p=2472'
permalink: /2021/09/22/praca-z-ms-teams-i-nvda/
categories:
    - tutoriale
tags:
    - NVDA
    - Teams
    - tutorial
---

MS Teams jest rozbudowanym narzędziem do komunikacji, które może wzbudzać frustrację wśród osób niewidomych. Dlatego zacznę od ogólnych wskazówek.

1. Z MS Teams należy pracować w trybie formularzy (NVDA spacja). Wtedy wszystko staje się bardziej przejrzyste. Czasem trzeba przejść do trybu przeglądu, o czym dalej, ale nie jest to zbyt częste.
2. Interfejs Teams podzielony jest na 4 główne zakładki, które wywołuje się skrótami klawiaturowymi:
3. ctrl 1 – aktywności, czyli coś w rodzaju historii. Można tu sprawdzić, co się działo ogólnie w Teams.
4. ctrl 2 – chaty, czyli jedna z ważniejszych zakładek, gdzie zgrupowane są chaty. Chat to wymiana informacji głosowych i tekstowych pomiędzy użytkownikami. Wiadomości z konkretnym użytkownikiem zawsze są grupowane w jednym chacie.
5. ctrl 3 – zespoły robocze, czyli ogólne kanały do komunikowania się w zespołach. Podobne do chatów, tylko adresatami są członkowie danego zespołu. O innych różnicach nieco dalej.
6. ctrl 4 – rozmowy, czyli aktualne i poprzednie rozmowy audio i audiowideo.
7. ctrl 5 – pliki.
8. ctrl 6 i kolejne – elementy dopięte przez użytkownika. Ja mam aplikację do tasków.

**Uwaga! Skróty nie zawsze są takie same, ponieważ czasem zależy to od konkretnej konfiguracji Teams. Na przykład kalendarz może być włączony lub wyłączony, a w takim przypadku zmieniają się zakładki i przyporządkowane im numery.**

Do wszystkich tych zakładek można dojść także poprzez “pasek aplikacji” na każdym z ekranów. W pasku klawiszami w górę i dół można zmieniać zakładki, a klawiszem Enter – zatwierdzić. Na pasku można otrzymać dodatkowe informacje, na przykład o nie przeczytanych czatach.

## Aktywność

Zakładka aktywności to miejsce, w którym zgromadzone są informacje o zdarzeniach, czyli rozmowach. Są tu tabele, po których nawiguje się strzałkami w górę i dół (kolejne zdarzenia) i lewo/prawo (szczegóły).

## Chat

Zakładka chat to okno z chatami, po których można się przemieszczać na 2 sposoby. Pierwszy to klawiszami góra/dół po liście, a drugi skrótem lewy alt i strzałki góra/dół. Ten drugi jest poręczniejszy, bo zawsze fokus ląduje na polu edycyjnym do pisania. Na listę wiadomości można przejść skrótem shift tab i przemieszczać się strzałkami góra/dół.

## Zespoły

Zakładka zespołów to także rodzaj chatów, tylko z konkretnie zdefiniowanymi zespołami ludzi. O ile poprzednie chaty są podobne do wiadomości na Messengerze, to te są bardziej podobne do postów na grupach FB. Dodaje się post widoczny dla wszystkich w zespole, a inni mogą je komentować. Wątek rozwija się klawiszem enter. Za ostatnim elementem w wątku pojawia się klawisz “odpowiedz”, za którego pomocą można skomentować/dodać coś do dyskusji. W tej zakładce są też 3 dodatkowe zakładki. Ogłoszenia to właśnie te posty, pliki to wspólne dla zespołu pliki, a Wiki to możliwość pisania wspólnych dokumentów Wiki.

## Rozmowy

Zakładka rozmowy grupuje rozmowy audio i audiowideo. Jest tam historia rozmów w tabeli, możliwość wyszukania i dodania kontaktów. Kiedy toczy się rozmowa, pojawia się specjalne okno, w którym można włączyć i wyłączyć mikrofon lub kamerę, zakończyć rozmowę i zrobić kilka innych rzeczy, na przykład udostępnić ekran.

## Pliki

Zakładka Pliki służy do przeglądania i zarządzania wspólnymi plikami. Są umieszczone w tabeli, po której przemieszcza się góra/dół (kolejne pliki) i lewo/prawo (właściwości). W ostatniej kolumnie znajduje się przycisk Menu opcji plików, który można otworzyć spacją lub enterem. NVDA przełącza się wtedy w tryb przeglądu i trzeba wykonać skrót NVDA spacja, by wrócić do trybu formularzy. Teraz można już przemieszczać się po menu i wybierać opcje, w tym pobranie pliku, edytowanie w webowym lub standardowym edytorze.

## Trudne miejsca

Trudnymi miejscami są chaty/kanały, gdzie trzeba kliknąć na link. Rozwiązaniem jest przejście na daną wiadomość i przejście w tryb przeglądania, czyli NVDA spacja. Teraz poruszamy się po rozmowie, jak po stronie internetowej, w tym klawiszem H pomiędzy wiadomościami.

Bardzo trudnym miejscem jest przeglądarka dokumentów. Teams lojalnie ostrzega, że trudno będzie wrócić stamtąd klawiaturą, więc lepiej tego nie robić. Jeżeli już komuś się to przydarzy, to w trybie nawigacji po obiektach trzeba znaleźć przycisk Wstecz i kliknąć go.

## Skróty klawiszowe

Teams posiada wiele przydatnych skrótów. Część z nich podałem powyżej, a tu kilka kolejnych:

- ctrl shift c – połączenie z kontaktem. Można wtedy być na konkretnym kontakcie lub na chacie.
- ctrl shift a – odebranie połączenia z włączoną kamerą
- ctrl shift s – odebranie połączenia tylko audio
- ctrl shift d – odrzucenie połączenia
- ctrl n – nowy chat. Kursor będzie w polu kontaktu i po rozpoczęciu wpisywania będzie można wybrać go z listy klawiszem w dół. Potem okno wiadomości.
- ctrl / – uruchamiają się podpowiedzi. Klawiszem w dół można wybrać interesującą funkcję. Czasem potrzebny będzie dodatkowy parametr, na przykład nazwa zespołu i to także jest podpowiadane.
- ctrl , (przecinek) – wyświetlane są ustawienia.  
    
    - ctrl . (kropka) – wyświetlenie s