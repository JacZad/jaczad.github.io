---
id: 2620
title: 'Uruchamiam newsletter &#8220;Dostępnik&#8221;'
date: '2021-12-13T15:38:26+01:00'
author: 'Jacek Zadrożny'
excerpt: 'Jeszcze mi newslettera brakowało! No to mam i możecie go już subskrybować. Będzie o całej tej dostępności, bo o czym ja innym mogę pisać?..'
layout: post
guid: 'https://informaton.blog/?p=2620'
permalink: /2021/12/13/uruchamiam-newsletter-dostepnik/
categories:
    - Zapiski
tags:
    - blog
    - newsletter
---

Ponieważ rabin mi doradził, żeby wziął do domu kozę, to wziąłem dwie. Mam potrzebę docierać z informacjami o dostępności bardziej bezpośrednio, niż ten blog. Od dawna zbierałem się do uruchomienia newslettera i ruszam z testami. Na grudzień zaplanowałem numer zerowy, a od stycznia zamierzam publikować regularnie.

Tym razem nie będzie tylko o cyfrowej dostępności. Tematów jest o wiele więcej, a obszary dostępności przenikają się nawzajem. Akurat mam taki czas, że zajmuję się dostępnością we wszystkich smakach i uznałem za niesłuszne pozostawianie tej wiedzy dla siebie.

Czy to wyjdzie? A skądże ja to mogę wiedzieć!? Czasem coś wychodzi, a czasem ponoszę porażkę. Jednak Was ta porażka nie będzie nic kosztować. No owszem – pozostawienie adresu email do subskrybowania i zadbanie, by Dostępnik nie trafiał do spamu. Zatem znowu Was zapraszam do kolejnej przygody. Będzie mi miło, jeżeli będziecie mi w niej towarzyszyć.

Dostępnik będzie obsługiwany przez usługę Revue. Dostępność tego narzędzia nie jest wzorcowa, co przyjmuję z rozczarowaniem. Mam jednak nadzieję przebrnąć przez problemy techniczne i proszę nie krytykować tego, na co nie mam wpływu. [Zapraszam do subskrybowania](https://www.getrevue.co/profile/jaczad).