---
title: "Dlaczego dostępność i UX strony internetowej się opłacają?"
date: 2023-01-17
category: aktualności
tags: ['e-handel', 'zakupy', 'user experience', 'zdrowie']
---

Od początku roku na listę refundacyjną weszły czujniki do stałego monitorowania glukozy we krwi. Do tej pory były pełnopłatne, a jednocześnie dość drogie. Roczny koszt to ok. 7300 złotych. Nie każdego było na to stać i może nadal nie będzie, ale grupa użytkowników wzrosła.

Mnóstwo ludzi rzuciło się do kupowania czujników, więc na infolinię bardzo trudno się dobić. Ewie udało się po tygodniu prób. Teoretycznie można kupić te czujniki w sklepie internetowym, ale...
No właśnie. Koszyk do kupowania jest tak dziwnie zrobiony, że po kilku próbach odpuściłem Ewa też próbowała i wróciła do infolinii. Nie znam statystyk, ale podejrzewam że takich klientów było znacznie więcej.

1. Dlaczego do wpisania kodu i numeru PESEL użyli pojedyńczych pól typu NUMBER?
2. Jakie miesiące refundacji zaznaczać? Nigdzie nie ma wyjaśnienia.
3. Co się stanie, gdy się zamówi 7 czujników, a na zleceniu jest ich 12? 7 to ograniczenie sklepu.
4. Jeżeli zlecenie jest na okres styczeń-kwiecień, to jakie miesiące zaznaczać w trakcie kupowania w lutym?

Same zlecenia też są niezrozumiałe. Chłopski rozum nie pozwala na doliczenie się liczby czujników, bo są jakoś tak porozbijane na miesiące, a działają w okresach dwutygodniowych. No dramat. Lepiej jest odczekać w kolejce z telefonem w ręku i dogadać się z człowiekiem. Teraz pewnie już z wieloma ludźmi. Spodziewam się też, że tam w sklepie psioczą, jacy ci ludzie są tępi. A wystarczyłoby przetestować proces zakupu z kilkoma osobami, tak zwanymi "zwykłymi użytkownikami".